---
title: Protester mot Tidöavtalet
date: 2022-12-10 12:00:00
forms: [Manifestation]
locations: [Göteborg]
organizer: Olika 
---

# Riv Tidöavtalet!

Demonstrera!

Bekämpa rasism, militarisering, fascism

Kämpa för social rättvisa, mänskliga rättigheter och klimaträttvisa
Koalitionsmarsch från Götaplatsen till Gustav Adolfs Torg, med demonstration efter.

**Var: Götaplatsen**
**När: 10 december, kl.12-14**

Tidöavtalet är det senaste exemplet på allvarliga inskränkningar av grundläggande mänskliga rättigheter och demokratiska principer såsom allas likhet inför lagen, skydd från förföljelse och krig. Avtalet är fascistiskt och rasistiskt. Det är en attack mot icke-vita personer, boende i förorten samt flyktingar. Om detta skulle gå igenom kommer vi i hög grad att leva i en polisstat och ett angiveri-samhälle. Tidöavtalet främjar också en bakåtvänd klimatpolitik som är en katastrof för alla människor på vår planet.

Tidöavtalet förhandlades fram på ett slott utifrån en bild av verkligheten som vi vägrar acceptera. Vi vill ha ett samhälle och en politik som står för jämlikhet, mänskliga rättigheter, rättssäkerhet, fred, social rättvisa, klimaträttvisa och internationell solidaritet. Avtalet har fått hård kritik av mänskliga rättighetsorganisationer som Amnesty, Civil right defenders och Rädda barnen.

## Mot rasism
Vi vägrar låta oss splittras av de rika och mäktiga på samhällets topp. Vi kommer att bekämpa alla former av rasism i både riksdagen och vår vardag.

## Mot fascism
Vi har i flera år sett politiker hetsa för “hårdare tag”, ökad vapenproduktion och inhuman asylpolitik. Det får vara nog nu.
Mot militarisering

Sverige har ansökt om medlemskap i kärnvapenalliansen NATO och därmed satt allas våra liv på spel. För att få gå med i NATO är man beredd att fjäska för regimen i Turkiet och utvisa kurder från Sverige.

## För social rättvisa
Var finns avtalet som gör något åt klassklyftorna som bara ökar, bostadsbristen och de försämrade arbetsvillkoren? Vi vill ha ett samhälle där alla är fria att leva utan förtryck eller under utvisningshot!

## För klimaträttvisa
Resurser borde läggas på att radikalt ställa om samhället. De som drabbas mest av klimatkrisen är de som minst bidrar till den. Vi måste välja människor och planeten före vinst!

## För mänskliga rättigheter
Varje människa har en okränkbar rätt att röra sig fritt över gränser och söka fred och trygghet för sig själv och sin familj. Alla försök att inskränka detta måste bekämpas!

Läs mer: https://www.facebook.com/events/648900936775913