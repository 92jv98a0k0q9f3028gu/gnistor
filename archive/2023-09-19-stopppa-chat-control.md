---
title: "Stoppa Chat Control!"
date: 2023-09-19T12:00:00+02:00
locations: [Stockholm]
forms: [Demonstration]
organizer: "Kamratdataföreningen Konstellationen"
---
Den 19 september i Stockholm anordnar Kamratdataföreningen Konstellationen en demonstration mot massövervakningsförslaget Chat Control 2.0. Det är en uppföljning till demonstrationen i maj.

Nu i höst kommer frågan om Chat Control att beslutas:

- Svenska riksdagens EU-nämnd har möte 22 september
- EU:s ministerråd fastställer sin position 28 september
- Europaparlamentets LIBE-utskott röstar om Chatcontrol 9 oktober

Det är nu Sverige måste ta ställning och säga nej till Chat Control.

Förslaget till den nya EU-förordningen som kallas Chat Control 2.0 är ett mass­övervaknings­förslag som har lagts fram av EU-kommissionär Ylva Johansson. Det officiella syfte är att motverka spridning av barn­övergrepps­material. Men i praktiken skapar förslaget en mass­övervaknings­apparat som kan missbrukas när den väl är på plats.

Chat Control 2.0 förutsätter att nästan all digital kommunikation övervakas för att kunna skannas efter olagligt material. Efterom det inte går att på förhand veta vilket material som är olagligt så kommer nästan all digital kommunikation att beöva övervakas. Total­sträcks­krypterade chattappar (till exempel Signal och Whatsapp) tvingas att antingen installera bakdörrar eller lämna EU.

**Läs mer om varför Chat Control är en farlig lag:**

- På kampanjsidan chatcontrol.se
- Det inspelade webbinariet med IT-säkerhetsspecialisten Karl Emil Nikka
- Journalistförbundets debattartikel
- Kamratdataföreningen Konstellationens debattartikel
- Intervju med Advokatsamfundets generalsekreterare

Demonstrationen är partipolitiskt och religiöst obunden.

Har du frågor om demonstrationen? Maila då till samuel@bitar.se.

Mer information om demonstrationen (tid och plats) kommer inom kort.

Läs mer: https://konstellationen.org/2023/09/10/demo-chatcontrol-september/