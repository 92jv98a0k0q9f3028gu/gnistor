---
title: "Filmvisning The Society of the Spectacle - SocForum"
date: 2023-11-25 10:45:00
forms: [Film]
locations: [Stockholm]
organizer: Story AB
addressName: "ABF-huset"
streetAddress: "Sveavägen 41"
postalCode: "111 34"
addressRegion: Stockholm""
addressCountry: "Sweden"
source: "https://www.facebook.com/events/2341047596096129/"
---
Filmvisning av The Society of the Spectacle – med efterföljande samtal på SocForum!

Klimatet havererar, demokratin är på nedgång och glappet mellan de fattiga och rika bara ökar. Varför gör vi inte uppror? Med Guy Debords profetiska bok La Société du Spectacle som utgångspunkt dyker vi ner i en film som med hjälp av bortglömda pärlor från YouTubes komposthög och populärkulturella referenser blottlägger en samtid där våra liv blivit till handelsvaror och konsumtion vår största religion.

I filmen tar regissörerna Roxy Farhat och Göran Hugo Olsson hjälp av experter för att ge liv åt essän och diskutera “spektaklet”, en kultur där representationen och framställningen av världen blivit viktigare än de faktiska erfarenheterna och det direkta engagemanget i livet. Filmen tar oss med på en tankeväckande resa genom en digital labyrint av bilder och klipp som utmanar vårt sätt att se på världen och ger oss möjlighet att reflektera över vår egen roll i “spektakel”-samhällets grepp.

“Det här är en film som fått regissörerna att inse att filmen är död och att klimataktivism är vägen framåt. Vad kan den väcka hos dig?”

Medverkande i samtalet GÖRAN HUGO OLSSON, ROXY FARHAT, VALERIE KYEYUNE BACKSTRÖM

Lör 25 nov kl 10.45 – 1300, 

ABF-HUSET Sveavägen 41, PALME, PLAN 1

Längd 90 min

Regissörer Roxy Farhat och Göran Hugo Olsson

Medverkande i filmen Frida Beckman, Mikkel Bolt Rasmussen, Valerie Kyeyune Backström, Jyoti Mistry, Andreas Malm, Stellan Vinthagen.
