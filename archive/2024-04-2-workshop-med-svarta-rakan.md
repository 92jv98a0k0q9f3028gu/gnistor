---
title: Workshop med Svarta Räkan Découpage med Xenofeministiska manifestet
date: 2024-04-20 13:00:00
forms: [Workshop]
locations: [Göteborg]
organizer: Syndikalistiskt Forum
addressName:
streetAddress: Linnégatan 21
postalColde: 413 04
addressRegion: Göteborg
addressCountry: Sweden
source: https://www.facebook.com/events/787562453230017/
---
Det radikala avantgardet Svarta Räkan försätter sin kamp för en revolution av vardagslivet – ett störtande av spektakelsamhället, och medvetandets totala frihet. Denna gång bjuds vi in till workshop i mötet mellan praktik och teori.

Praktiken består av découpage (uppklippning), en teknik populär bland rörelser såsom dadaism, situationism, och kaos. Tekniken går ut på att en redan existerande text klipps upp i ord och meningar, för att efteråt omrangeras till nya texter. Syftet är att bryta genom den givna meningen av texten, att utmana medvetandet och närma sig det undermedvetna, att genom språk manipulera och omforma verkligheten. Med textens uppklippning och återuppbyggnad synliggörs språkets godtyckliga natur, och öppnar upp för nya sätt att relatera till varandra.

Texten vi kommer användas av är ”Xenofeministiska manifestet” av Laboria Cuboniks, en text sprungen ur den cyberfeministiska tankegången. Xenofeminism förespråkar användning av teknik och vetenskap för att ifrågasätta och förändra kön, genus, sexualitet och maktstrukturer. Det är en rörelse som är kritisk emot naturalistiska hållningar som ser teknik som något essentiellt farligt, och vill i stället använda teknik för att övervinna biologiska och socialt konstruerade gränser. Men för att tekniken och vetenskapen ska uppnå sin fulla emancipatoriska potential måste den frigöras från kapitalism, vilken använder tekniken för att kontrollera oss både fysiskt och socialt. 


## Dagens upplägg  (~ 3 timmar totalt)
- Kort introduktion av texten och découpage tekniken. (~20 min)
- Texter och övrigt material delas ut. Texten kommer att finnas både på engelska och på svenska. (~5 min) 
- Uppklippning av texten och omarrangering efter egen intention och känsla. (~45 - 60 min)
- Presentation av de nya texterna och diskussion. (~30 min)
- Vi väljer ut en favoritdel av våra nya texter, och använda oss av AI för att generera bilder till texten. (~30 min)
- Avslutande diskussion om workshoppen. (~10 - 20 min)

Texterna och bilderna (från de som vill) kommer efter workshoppen att sammanställas till ett fanzine.

”Xenofeministiska manifestet” är utvald för att vara en grund för diskussion, men det är inte tanken bakom workshoppen att man måste hålla med den (eller ens helt förstå alla obskyra begrepp)! En får gärna ställa sig kritiskt till både texten och praktiken.