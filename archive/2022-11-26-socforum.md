---
title: SocForum – Ta tillbaka framtiden!
date: 2022-11-26 10:00:00
pub_date: 2022-11-21 16:00:00
forms: [Forum]
organizer: ABF Stockholm och Flamman
locations: [Stockholm]
podcast:
  asset_link: 'socialistikt-forum.mp3'
  length: 6063856
  duration: 00:07:14
  short_description: "Jorden brinner och miljardärerna vill flyga till mars. Högern urartar i vetenskapsförakt och etnonationalism. Stormakterna kraftsamlar och rustar upp. Många har knappt råd att leva och bo, stressas på jobbet och har det pressat hemma."
---
SocForum kommer att äga rum den 26 november 2022.

Socialistiskt forum är ett årligt återkommande forum – ensamt i sitt slag – för progressiv debatt, folkbildande samtal och samling av den breda vänstern.

## Årets tema: Ta tillbaka framtiden!

Jorden brinner och miljardärerna vill flyga till mars. Högern urartar i vetenskapsförakt och etnonationalism. Stormakterna kraftsamlar och rustar upp. Många har knappt råd att leva och bo, stressas på jobbet och har det pressat hemma.

Dags att den breda vänstern vågar drömma igen.

Den 26 november samlas politiskt intresserade, fackarbetare, samhällsengagerade, kulturarbetare, feminister, antirasister och klimatkämpar från hela Sverige i Stockholm för att mobilisera för en bättre värld. Socialistiskt Forum är tillbaka starkare än någonsin. Vi ses där.

## Volontär se hit!

Vi behöver hjälp av ett antal personer som kan agera salsvärdar under dagen. Ett uppskattat och fartfyllt uppdrag fördelat på ett stort antal programpunkter i ABF-huset. Är du intresserad av att hjälpa till under dagen kontakta redan nu: socforum.stockholm@abf.se.

Socialistiskt Forum 2022 är ett samarrangemang mellan ABF Stockholm och Flamman

 
## Om SocForum

#SocForum är en förkortning av Socialistiskt Forum vars syfte sedan 20 år är: ”Att årligen samla den breda vänstern och allmänheten till en inspirerande och folkbildande mötesplats för befruktande samtal och debatt, kraftsamling, rekrytering, lärande och opinionsbildning inom aktuella och tidlösa samhällsfrågor med utgångspunkt i arbetarrörelsens grundläggande värderingar.”
Frågor?

Har du frågor om årets SocForum? Välkommen att höra av dig via mejl till socforum.stockholm@abf.se

Läs mer: https://abfstockholm.se/socforum/