---
title: "ETT MALMÖ TILLGÄNGLIGT FÖR ALLA!"
date: 2023-12-04 17:30:00
forms: [Fest]
locations: [Malmö]
addressName: "Panora"
streetAddress: "Friisgatan 19D"
postalCode: "214 21"
addressRegion: "Malmö"
addressCountry: "Sweden"
organizer: "Vänsterpartiet Malmö"
source: "https://malmo.vansterpartiet.se/event/ett-malmo-tillgangligt-for-alla/"
---
Den 3 december är det Internationella Funktionrättsdagen. Dagen inrättades av FN för att öka medvetenheten om rättigheter för personer med normbrytande funktionalitet. Vänsterpartiet uppmärksammar denna dag genom att anordna en helkväll på Panora den 4 december 2023. Vi kommer att bjuda på mingel, musik, snacks, filmvisning och panelsamtal.

- När: Mån 4 dec kl. 17:30-21:30
- Plats: Panora, Friisgatan 19D
- Kostnad: Fri entré!
- Mingel: 17:30-18:30 – musik, tilltugg och mingel
- Filmvisning: ca 18:30-20:15 Crip Camp
- Panelsamtal: 20:30-21:30

## OM PANELSAMTALET:

### Paneldeltagare:
Malcolm Momodou Jallow

Malcolm är riksdagsledamot för Vänsterpartiet och ordförande för Afrosvenskarnas forum för rättvisa. Malcolm är en stark röst i den anitrasistiska rörelsen och har drivit tillgänglighet till bostäder för personer med normbrytande funktionalitet i riksdagen och är även en stark röst för funktionsrätt.

Mikael Mery Karlsson

Mikael är forskare och lärare i Genusvetenskap. Hans avhandling ”Gå eller rulla – Alla vill knulla! – Funktionsrättsaktivism i nyliberala landskap” handlar om funktionsrättsrörelsens kamp för sexuella rättigheter. Idag arbetar Mikael på Malmö Universitet med ett projekt vars uppgift är att ta fram ett folkbildningsmaterial om politiska rättigheter för personer med intellektuell funktionsnedsättning.

Anna Lundberg

Anna är professor i rättssociologi och aktiv i MARF (Malmös Antirasistiska Förening). Anna forskar om rätten och välfärden i migrationens tidsålder med särskild fokus på mänskliga rättigheter.

### Moderator:
Patricia Olsson Escalante

Patricia är ledamot för Vänsterpartiet i Malmö Stads Funktionsstödsnämnd. Hon är jurist och arbetar med funktionssätt.


## OM CRIP CAMP:

Crip Camp startar 1971 på Camp Jened, ett sommarläger i New York som beskrivs som ett ”löst, frisinnat läger designat för tonåringar med funktionsvariationer”. Med Larry Allison, Judith Heumann, James LeBrecht, Denise Sherer Jacobson och Stephen Hofmann i huvudrollen fokuserar filmen på de campare som förvandlade sig till aktivister för rörelsen för personer med funktionsvariationer och följer deras kamp för tillgänglighetslagstiftning.


Anmäl dig gärna till filmvisningen här: https://forms.gle/k49Ti7EzQJfXsQ4k9

Kom och hämta energi och kraft så att vi tillsammans kan göra samhället bättre!

I samarbete med ABF