---
title: "Inga krig - förutom klasskrig!"
date: 2024-05-01 12:30:00
forms: [Demonstration]
topics: ["1 maj"]
locations: [Göteborg]
organizer: "Göteborgs LS & Allt åt alla Göteborg "
addressName: "Masthuggsgrillen"
streetAddress: "Masthuggstorget 7"
postalCode: "413 27"
addressRegion: "Göteborg"
addressCountry: "Sweden"
source: "https://www.facebook.com/events/942257790924108/"
---
Denna första maj får tusentals arbetare sparken. Denna första maj fördrivs familjer från sina hem. Denna första maj släpps det bomber på barn. Våra politiker ignorerar sakfrågor i utbyte mot populistiska paroller som inte leder till den förändringen som vi behöver i samhället.

Vi går in i ett 2024 där vi tvingas fortsätta arbeta mer än vi vill och behöver, där dödsolyckorna eskalerar och våra kostnader bara för att leva stiger och stiger. Samtidigt pågår krig världen över som orsakar svält och förödelse i sitt blodiga stråk.

Därför, kamrater, uppmanar vi er att stå med varandra i protest mot de som förtrycker oss, de som håller våra liv gisslan, de som tillåter och profiterar från krig! Vi kollektivt tillsammans som arbetar har den egentliga makten att få det här samhället att stanna upp. Låt oss börja strejka igen och ta målet om ett annat samhälle på allvar! Det är dags att vägra i yrke och vardag att skapa mer död omkring oss till förtjänsten för de få som sitter på toppen!

Kom med oss nu så kan vi tillsammans visa att det är vi som sätter vår egen kurs på framtidens hav, inte någon annan!

Splittrade förlorar vi, förenade vinner vi!

## Vi ses på Masthuggstorget!

- Vi samlas 12:30 på Masthuggstorget och beger oss emot Bältesspännarparken 13:00. Vi räknar med att vara frammer 14:00 och att eventet ska vara över ca 15-15:30.
- Tal, musik och sång, samt bokbord och fika kommer finnas i bältesspännarparken.
- Håll demonstrationståget så samlat som möjligt, skapa inte luckor.
- Uppträd inte provocerande mot de som står vid sidan av tåget och låt dig själv inte provoceras av andra.
- Banderoller och plakat ska ha en tydlig koppling till klasskamp och/eller antikrig.
- Inga symboler för nationalstater (t.ex. flaggor) är tillåtna i tåget.
- Lyssna på vad demovakterna säger och följ deras instruktioner, de kommer bära gula västar i tåget. Skulle något hända eller om någon inte mår bra så påkalla deras uppmärksamhet.

Hör av dig om du har frågor eller vill hjälpa till som funktionär!
