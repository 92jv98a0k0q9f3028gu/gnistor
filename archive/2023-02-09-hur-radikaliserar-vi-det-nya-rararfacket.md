---
title: Hur radikaliserar vi det nya lärarfacket?
date: 2023-02-07 19:00:00
forms: [Möte]
locations: [Internet]
organizer: Skolaktionen 
---
Det svenska skolsystemet är ett världsunikt nyliberalt fuskbygge, den svenska skolan befinner sig i närmast kronisk ekonomisk och kvalitetsmässig kris och den svenska skolpolitikens topp präglas av vänskapskorruption och mygel.

Finns det inget hopp? Jo, vi vänner av svensk skola har fått oss ett nytt fackförbund: Sveriges Lärare. Det har öppnat sig en unik chans att tidigt vara med att påverka ihopbygget av detta nya förändringsverktyg, nu när de två alldeles för veka förbunden slås ihop till ett nytt.

Med oss på denna Zoom-träff har vi Alexander Köhn, Lärarförbundets stridbare ordförande i Partille, som har koll på vad som är nyckeln för oss som vill skapa ett mer radikalt fackförbund för svenska lärare. Vilka poster blir viktiga att försöka få grepp om i det nya förbundet? Vilka datum gäller för att kunna vara med och väcka den svenska lärarfackliga tågan till liv? Hur gör vi denna nya väldiga organisation till ett mer gammaldags fackförbund som sätter hårt mot hårt mot nedskärningsivrarna och vinstvurmarna?

Tanken är att Alexander ger oss svaren på hur vi kan börja radikalisera Sveriges Lärare och sedan diskuterar vi i smågrupper hur vi på våra lokala nivåer ska ta våra nya lärdomar vidare.

Det är nog nu. Det är dags att säga stopp tillsammans. Klaga inte bara på ditt veka och mjäkiga fackförbund – utan var med och försök bli en del av en ny stark kamporganisation.

[Delta via Zoom](https://us02web.zoom.us/j/88045319429?pwd=K3VycjBnalo4VFhBUGFzQmJqNzBrdz09&fbclid=IwAR18BlITaMI1ganR6j3KC7a96OcP50QuFBWTCgg9XnG1mw0Hb0WLaZjqINo#success)

Läs mer: https://www.facebook.com/events/5737359946381540/