---
title: "Stödkväll för Take Concrete Action och Livepodd med Gigwatch"
date: 2024-02-24 17:00:00
forms: [Fest]
locations: [Stockholm]
organizer: "Take Concrete Action & Gigwatch"
addressName: "Kafé 44"
streetAddress: "Tjärhovsgatan 46"
postalCode: "11 628"
addressRegion: "Stockholm"
addressCountry: "Sweden"
source: "https://www.takeconcreteaction.info/"
---
Gigwatch och Take Concrete Action ordnar livepodd och stödkväll på Kafé 44 den 24/2 mellan kl.17-23.

Alla intäkter går till nätverket Take Concrete Action, som planerar en klimatfestival i sommar.

## 18:00: DELNINGSEKONOMIN OCH KLIMATET
De digitala plattformarna fick under 2010-talet genomslag med ‘delningsekonomin’ som förtecken. Det beskrevs som ett nytt sätt att leva, en reaktion på både krisen 2008 och klimatet, och den ‘kollaborativa konsumtion’ som plattformarna sades möjliggöra sågs som en motkultur mot masskonsumtionssamhället som en ung radikal generation höll ansvarigt för kriserna. Men har denna rörelse någonsin funnits på riktigt, eller var det bara något liberaler fantiserade ihop? Hur ser relationen mellan plattformarna och klimatet egentligen ut?

Linnea och Pontus från GigWatch pratar med Jens Holm (f.d. klimatpolitisk talesperson för Vänsterpartiet), humanekologen Rikard Warlenius samt Nasar Khan från Taxiunionen.

## 19.30: KOPPLINGEN MELLAN KLIMATKAMP OCH ARBETARRÖRELSE
Klimatkamp är också en kamp för global social rättvisa. Hur påverkar det miljörörelsens strategier och vilka kopplingar finns till andra rörelser? Ofta pratas det om konflikter mellan “jobben” och “miljön”. Är solidaritet mellan miljö- och arbetarrörelse möjlig?

Felix och Ella från GigWatch pratar med Jakob Gometz från Allt åt Allas klimatpodd Motståndets Natur, Henrik Green från Ta tillbaka framtiden och Aleksandra Pogorzelska, klimatreporter på ETC.
Är du intresserad av framtida sätt att engagera dig i klimatkampen i Sverige?

Ta med pengar och dansskor!