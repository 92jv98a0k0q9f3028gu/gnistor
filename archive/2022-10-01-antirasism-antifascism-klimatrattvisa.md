---
title: Antirasism - Antifascism - Klimaträttvis
date: 2022-10-01 13:00:00
forms: [Demonstrationer]
locations: [Stockholm]
organizer: Fridays for future
---
Plats: Medborgarplatsen

Efter en rasistisk valrörelse, som fokuserat på ”hårdare tag” och att hitta syndabockar istället för att gå till roten av problem, så är det många av oss som känt oss ensamma i vår sorg och frustration. Är du, precis som vi, trött på svek och saknar en stark rörelse mot rasismen och fascismen? Är du trött på att stå själv? På att känna dig ensam?

Låt inte hopplösheten äta upp dig - organisera dig. Vårt samhälle behöver förändras i grunden, och det enda som tar oss dit är en stor, enad folkrörelse. Det är vi som skapar motståndet - antifascism, antirasism, feminism och klimataktivism - i solidaritet för en bättre värld. Kom med kastruller, höga röster och instrument, redo att väsnas. Skrik ut din frustration i slagord och sång.

Vi som möter dig på demon kommer från olika grupper som kämpar för jämlikhet och för att synliggöra förtryck och maktordningar som behöver bekämpas. Alla som delar vår vision är välkomna, och alla behövs.

Det går inte att vara neutral när politiken sätter liv på spel. När makthavare fortsätter sparka neråt. När våld mot kvinnor och HBTQ-personer inte tas på allvar. Vi tänker inte stå och se på när världen brinner och rasifierade får ta skulden. Kom om du vill skapa nätverk och gemenskap.

Där de bygger murar, bygger vi broar.

Det här är bara början. Rötterna i våra nätverk kommer tränga sig igenom sprickorna i deras murar.
Tillsammans är vi starkast. #stockholmförsolidaritet

Är du teckenspråkstolk och vill hjälpa till? Hör av dig isåfall till en av våra medarrangörer.
Översättning till engelska och information om tillgänglighet kommer.