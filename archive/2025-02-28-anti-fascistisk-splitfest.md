---
title: "Anti-fascistisk Splitfest!"
date: "2025-02-28 20:00:00"
locations: [Umeå]
forms: [Musik]
organizer: "Bokkafé Angbett"
addressName: 
streetAddress: "Götgatan 2"
postalCode: "SE-903 27 Umeå"
addressRegion:
addressCountry: "Sverige"
source: https://www.facebook.com/events/1161311118770627/
---
Den 28/2 bjuds det in till en anti-fascistisk stödfest i Umeå. Halva kvällen HC och halva kvällen hård techno. Hälften av pengarna går till Solidarity Collectives och hälften av pengarna går till Bokkafé Angbett. 

## Line up:
- Misantropic
- Nolltolerans
- Patrask
- Bianca
- TBA

Dörrarna öppnas 20.00

1:a bandet spelar 20:30

- Entré: 150 kr
- Under 18 = spiknykter
- BYOB
__________________________________________________________________

I Europa växer sig öppet fascistiska partier starkare och bildar återigen allianser med högern för att splittra och försvaga demokratiska institutioner och grupper.

I öster spottar trollfabriker med artificiell intelligens ur sig modern propaganda och desinformation som får allt fler att tro att deras massiva övergrepp på en europeisk demokrati och suverän stat, på något vis är självförsvar och inte ännu ett imperiums försök att vidga sina geografiska gränser och sin diktatoriska, anti-demokratiska, krigshetsande, livsförnekande politik som den här gången också bara gynnar en liten grupp rika, vita män och deras enorma industrier.

I söder flyger religiösa fundamentalister med bombplan över lekparker för att begå så många övergrepp på en civilbefolkning de kan på kortast möjliga tid.

I väster har miljoner människor just gått i den äldsta fällan i politisk historia. Att följa en karismatisk ledare som med arg hand pekar ut fienden: fattig arbetarklass som flyr slaveri, korruption och svält i Latinamerika. Och efter åratal av klasskrig, raserad välfärd, extremväder och uppdämt raseri följer massorna den nye ledaren mot undergången.

Och allt detta spinner ur kontroll med hjälp av teknologins aldrig tidigare skådade effektivitet. Samma anti-judiska konspirationer som 1939. Samma vidskepliga föreställningar om kosmiska energier och gudomlig ordning mellan klasser och kön som maskerar gammal stinkande konservatism som sprutas ut i alla sociala medier. Samma sociala medier som drivs av, guess who: rika, vita män med enorma industrier. Den ägande klassen. Samma jävlar som skulle ha ut oss i 30-åriga kriget jobbar på än idag. Fool me once...

Vad kan vi göra åt saken? Samma sak som vi gjort i flera hundra år.

>>> Vi agerar i solidaritet med varandra över landsgränserna. Motbevisar neokonservatismen och sociala mediers hatspridande algoritmer.
>>> Vi bildar kedjor. Vi försvarar varandra, våra gator, våra demokratiska institutioner. Vi skaffar kunskap och erfarenheter. Vi delar den med varandra.
>>> Vi blandar inte ihop kritiskt och konspiratoriskt tänkande. Vi granskar källor. Vi pratar klass när fascisterna pratar ras. Vi sprider ut makten för att minska risken att den korrumperar oss.

På olika platser och i olika tider ser vår kamp olika ut.

Just nu råder mörker. Men snart har vi vind i seglen.

Kampen Fortsätter - Fascismen ska krossas.

_____________________________________________________________________

Info Bokkafé Angbett:
https://bokkafeangbett.noblogs.org/

Info Solidarity Collectives:
https://www.solidaritycollectives.org/en/

