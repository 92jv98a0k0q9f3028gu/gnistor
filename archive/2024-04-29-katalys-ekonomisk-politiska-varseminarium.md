---
title: "Katalys ekonomisk-politiska vårseminarium 2024: Vägval i finanspolitiken"
date: 2024-04-29 18:00:00
forms: [Forum]
locations: [Stockholm]
organizer: "Katalys & ABF Stockholm"
addressName: "ABF Stockholm"
streetAddress: "Sveavägen 41"
postalCode: "111 34"
addressRegion: "Stockholm"
addressCountry: "Sweden"
source: "https://www.facebook.com/events/3671563549837670"
---
Det pågår en bred debatt om statens investeringsbehov. Klimatomställning, infrastruktur, energi, bostäder och försvar är några områden som anses behöva omfattande investeringar kommande år. Regeringen har tidigarelagt översynen av det finanspolitiska ramverket.

Från organisationer, tankesmedjor och statliga organ som Långtidsutredningen och Finanspolitiska rådet har olika förslag om framtidens investeringsbehov och finansieringsmodeller lagts fram.

Katalys har samlat de mest tongivande aktörerna för att reda ut hur debatten ser ut, hur landet ligger. Det kan vara läge för staten att låna nu, anser allt fler. Men hur mycket och till vad? Vilket ramverk behöver Sverige?

## Medverkande:
- Lars Calmfors, professor emeritus vid Stockholms universitet och IFN
- Sven-Olov Daunfeldt, chefsekonom Svenskt näringsliv
- Åsa-Pia Järliden Bergström, ekonom Vänsterpartiet
- Max Jerneck, samhällsekonomisk utredare Katalys
- Elinor Odeberg, chefsekonom Arena idé
- Diskussionen leds av Daniel Suhonen, chef Katalys

Tid: Måndag 29 april kl 18.00-19.30

Plats: ABF-huset, Sveavägen 41.

Föranmälan via denna länk: https://mailchi.mp/katalys/mewvolke0i

Seminariet kommer att sändas live på Youtube, för tillgång till sändningen krävs föranmälan.

Endast 20 procent av platserna fördelas vid dörren.

Arrangörer: Katalys och ABF Stockholm i samarbete med podcasten Starta pressarna 