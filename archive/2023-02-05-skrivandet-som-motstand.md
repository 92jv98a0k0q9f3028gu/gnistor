---
title: Skrivande som motstånd
date: 2023-03-07 18:00:00
forms: [Studiecirkel]
locations: [Malmö]
organizer: Krakel 
---
Vad gör vi med skavet över sakernas tillstånd? Vart går vi med vår längtan till att skapa? Hur ser vår kollektiva röst ut? Hur ser vår enskilda röst ut? Hur kan vi använda språket för att undersöka, nedmontera men också bygga nytt?

I den här studiecirkeln ligger fokus på ditt eget skönlitterära skrivande. Vi träffas under fem tillfällen för att skriva tillsammans. Vi kommer skriva och läsa skönlitterära texter med tema motstånd. 

Cirkelträffarna kommer bestå av läsande av skönlitterära texter, diskuterande av skönlitterära texter samt enskilda och kollektiva skrivarövningar. 

Studiecirkeln är tänkt att vara ett kravlöst rum för det egna skrivandet. Ambitionen är att hitta in i och vara nära din egen politiska och existentiella röst, i relation till dig själv men också i relation till cirkelkamrater och andra författare. Kanske har du skrivit flera tusen dikter eller så har du knappt hållit i en penna – ingen förkunskap behövs! Vi lär oss tillsammans och alla är välkomna.  

Studiecirkeln leds av Anna. 

## När och var:
Upplägget är 5 träffar varannan tisdag kl.18.00-20.15, med start den 7 mars. Lokal: Krakel, Brobygatan 7.

Läs mer: https://www.krakelkrakel.com/kalender/studiecirkel-radikal-kreativitet-xe297-gzf9s