---
title: "Tema Finland"
date: 2024-11-08 18:00:00
forms: [Samtal]
locations: [Stockholm]
organizer: "Hornstulls bokhandel"
addressName: "Hornstulls bokhandel"
streetAddress: "Bergsunds strand 32"
postalCode: "117 38"
addressRegion: "Stockholm"
addressCountry: "Sweden"
source: "https://hornstullsbokhandel.se/"
---
## Kl 18 
Författaren Anneli Kanto från Tammerfors och Kjersti Bosdotter (ordf. Arbetarrörelsens kulturhistoriska sällskap) samtalar om boken De röda barnen. Romanen skildrar det fruktansvärda öde som drabbade tusentals finska barn efter inbördeskriget i Finland. Barn på den röda sidan som mist sin far stämplades av staten som ett säkerhetshot. 

De skulle uppfostras till rättänkande medborgare och tvångsplacerades på barnhem och fosterhem. I centrum för romanen står familjen Johansson, en arbetarfamilj från Helsingfors. Pappa Arvo dör i ett fångläger 1918 och familjen splittras då mamma Helmi anses oförmögen att ta hand om sina barn. Barnens öde är den minst kända delen av historien om inbördeskriget. 

Anneli Kanto (f. 1955) har skrivit flera prisbelönta romaner samt pjäser och tv-dramer.

## Kl 19
Förläggaren och bokhandlaren Kristian Borg och skribenten Andreas Ali Jonasson om nyutgivningen av Asfaltblomman, en modern klassiker om självförakt och inre främlingskap. Boken rör teman som skam, språkförlust, rotlöshet och strävan att återta sitt språk och sin stolthet. Författaren Antti Jalava (1949–2021) föddes i Villmanstrand i Karelen och kom till Sverige som tioåring. Den unge Antti mobbades och förbjöds att tala sitt modersmål i skolan. Traumat blev centralt för hans författarskap.

Asfaltblomman utkom första gången 1980 och har länge varit ur tryck.

## Kl 19.30 
Serietecknaren Mats Kejonen och Andreas Ali Jonasson visar bilder ur den kommande serieboken Finnkampen – en sverigefinnarnas illustrerade historia, från skogsfinnarnas och skallmätningarnas tid till arbetskraftsinvandringen och dagens nya kulturella våg.

## Kl 20
Förfriskningar, piroger och dj Kirjakauppa spelar finska och sverigefinska favoriter. 

Fri entré.