---
title: "Stoppa folkmordet - protestera mot politikerna!"
date: 2023-12-07 17:00:00
forms: [Demonstration]
locations: [Karlstad]
organizer: "Nätverket för Palestina Värmland"
addressName: "Stora Torget"
streetAddress: "Kungsgatan 14"
postalCode: "652 24"
addressRegion: "Karlstad"
addressCountry: "Sweden"
source: "https://www.facebook.com/events/346332621325370/"
---
Över 15 000 människor har mördats i Gaza, 1,7 miljoner har fördrivits från sina hem och 60 procent av alla bostäder har förstörts eller skadats av Israels kontinuerliga bombkampanj. Efter vapenvilan har Israel nu återupptagit attackerna och Unicef beskriver bombningarna natten till den 4 december som de värsta hittills.

Bilder på mördade barn, bostadsområden som förvandlats till ruiner och sjukhus som bombas kavlas ut i nyheterna. Ändå fortsätter styrande politiker i Sverige att hävda ”Israels rätt att försvara sig”, vilket bara är en förskönande omskrivning för den israeliska imperialismens rätt att plundra, mörda och fördriva palestinierna.

Svenska makthavare har också blod på sina händer. 2022 exporterade svenska företag vapen för totalt 4,7 miljoner kronor till Israel. Svensk media sprider alla möjliga lögner och förvanskningar. Inget stort politiskt parti har vågat ställa sig öppet på palestiniernas sida.

Det är dags att vi protesterar mot det politiska etablissemanget!

Torsdag 7 december samlas representanter för alla riksdagspartier i kommunfullmäktige i Karlstad. Vi börjar demonstrationen med tal på Stora torget kl. 17.00 innan vi tågar till Karlstad stadsbibliotek för att göra våra röster hörda utanför kommunfullmäktiges möte.
