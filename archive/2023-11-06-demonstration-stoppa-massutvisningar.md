---
title: "Demonstration Stoppa Massutvisningarna"
date: 2023-11-06 17:30:00
forms: [Demonstration]
locations: [Stockholm]
organizer: "Ingen Människa är Illegal & Aktion mot deportation"
---
Sedan 2012 har Iraks officiella policy varit att vägra ta emot personer som tvångsdeporteras från Europa. Man har redan tidigare brutit denna policy, men inte i samma utsträckning som vi ser nu. Migrationsverket planerar att med jämna mellanrum fortsätta massutvisningarna till Irak under hösten.

Vi kräver att massutvisningarna till Irak upphör!

Vi kräver att alla tvångsutvisningar upphör!

Den 26:e september tvångsutvisades över 25 personer till Irak med ett chartrat plan. De flesta hade inte skrivit under att de accepterade deportationen. Många av de utvisade var kurder, rädda för den irakiska regeringens förtryck. En annan var en 19-åring som bott i Sverige nästan hela sitt liv. Tre personer blev arresterade direkt på Baghdads flygplats. Vad som hände med dem efter det vet vi fortfarande inte säkert.

Den 17 oktober tvångsutvisades ytterligare ett 20-tal personer med ännu ett chartrat plan. När de landade i Baghdad gjorde många motstånd, exempelvis genom att kasta saker omkring sig. Detta uppmärksammades i irakiska nyheter och flera kritiska röster riktades mot regeringen för att de tar emot personer som uppenbarligen inte återvänder frivilligt.

Vid båda deportationerna hade Iraks ambassad utfärdat resedokument - så kallade "laissez-faire-dokument" - med felaktig information. På flera av dem stod det att återvändandet var frivilligt, trots att personerna inte hade signerat.

De som hotas med utvisning får inte tydlig information om vilken sorts överenskommelse den svenska staten har med Irak eller varför massutvisningar plötsligt börjat ske nu. De får veta i sista stund vilket datum utvisningen planeras och de hotas konstant med att deras situation ska göras ännu värre om de inte sammarbetar. Många är fänglsade i migrantfängelset utanför Märsta.

Den 6e november samlas vi utanför förvaret i Märsta för att protestera mot höstens massutvisningar till Irak. Vi kräver också att alla tvångsdeportationer upphör och att fångarna i Märsta migrantfängelse släpps fria.

NO BORDERS NO NATIONS - STOP DEPORTATIONS 

Läs mer: https://www.facebook.com/events/s/demonstration-stoppa-massutvis/1000685711198314/