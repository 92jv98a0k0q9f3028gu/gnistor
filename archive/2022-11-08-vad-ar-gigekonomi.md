---
title: Vad är gigekonomi? 
date: 2022-11-08 18:30:00
organizer: Gigwatch
forms: [Studiecirkel]
locations: [Stockholm]
---
## Anmäl dig till höstens studiecirkel med GigWatch

Vad är gigekonomin och hur påverkar den dig? I vår nya studiecirkel tittar vi närmare på de frågorna. Cirkeln är gratis, öppen för alla och kräver inga förkunskaper. Anmäl dig via detta formulär senast den 7:e november för att delta.

* DATUM: Tisdag 8:e, 15:e och 22:a november
* TID: 18:30 till cirka 20/20:30
* PLATS: Kafé Marx, Kungsgatan 84 (närmaste t-bana: Rådhuset)

Vi kommer skicka läsmaterial och övrig info via mail när det närmar sig. Anmälan är inte bindande, men maila gärna oss om du får förhinder.

*Om cirkeln: Under coronapandemin har gigekonomin växt så det knakar. Företag som Foodora, Uber och Bolt har anställt tusentals personer, samtidigt som näthandeln och budbranschen expanderat. I samma veva har också allt fler arbetsgivare permanent övergått till distansarbete, ofta förmedlat via digitala plattformar.*

*Det vi har sett är en tilltagande gigifiering av arbetsmarknaden – och sannolikt stannar inte utvecklingen där. Den nya regeringen består helt och hållet av partier som vill normalisera och främja gigekonomin i samhället, och under de kommande åren är det troligt att vi kommer se allt fler arbetsplatser och branscher gigifieras – om vi inte gör något åt det.*

*Men vad är egentligen gigekonomin, och hur kommer det sig att den är så populär hos högerns partier och opinionsbildare? Vad ligger bakom dess framväxt, och vad kan vi göra tillsammans för att stoppa den? Dessa frågor kommer vi att diskutera tillsammans på studiecirkeln.*

Läs mer: https://www.gigwatch.se/2022/10/23/vad-ar-gigekonomi-anmal-dig-till-hostens-studiecirkel-med-gigwatch/