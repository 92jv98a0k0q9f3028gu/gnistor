---
title: "Folkrummet presenterar! Film och samtal: femton noll tre nittonde januari två tusen sexton"
date: "2024-11-20 17:30:00"
enddate: "2024-11-20 19:30:00"
locations: [Stockholm]
forms: [Film]
organizer: "ABF Stockholm"
addressName: 
streetAddress: "Sveavägen 41"
postalCode: "111 34"
addressRegion: "Stockholm"
addressCountry: "Sverige"
source: https://www.facebook.com/events/8111229798977208/
---
Plats: Zätasalen, ABF-huset, Sveavägen 41  
Datum: onsdagen den 20 november 
Tid: 17.30-19.30

Fri entré! 

ABF Stockholm bjuder in till visning av filmen femton noll tre nittonde januari två tusen sexton, som hade premiär på Folkets Husby den 6 september i år. Efter filmen följer samtal med filmens ena regissör Petra Bauer samt medverkande från filmen. 

Det är den 19 januari 2016, Carolina Sinisalo är på bröllopsresa när hon får ett telefonsamtal. Det har skett en skjutning i hemmets trappuppgång i Akalla. Hennes yngsta son är död och den äldre ligger i koma. 

Det är den 6 januari 2019, konstnären Petra Bauer och regissören Marius Dybwad Brandrud träffar Sinisalo när hon håller ett tal på manifestationen “Säg deras namn”, organiserat av ungdomar som sörjer sina vänner som mördats. 

Filmen femton noll tre nittonde januari två tusen sexton är ett samarbete mellan Bauer, Dybwad Brandrud och Sinisalo. Tillsammans vill de synliggöra hur skapandet av minnen kan vara ett sätt att sörja och samtidigt mobilisera. Carolina gör motstånd mot våldet som drabbat hennes familj och mot majoritetssamhällets förenklade berättelser om det våld som präglat Sveriges förorter sedan början av 2000-talet. 

I filmen återvänder Carolina gång på gång till klockslaget då skjutningen inträffade för att förstå vad som hände hennes barn när hon inte var där. Genom hennes vittnesmål omvandlas den individuella förlusten till en kollektiv erfarenhet med kraft att forma nya allianser. Lägenheten blir en mötesplats för politisk organisering som går bortom mediala offermotiv. 

Filmen skildrar hur hemmet blir en plats för mobilisering och att minnas. 

Efter filmen har publiken chans att ställa frågor till de medverkande samt filmens ena regissör. Hur kan vi tillsammans finna kraft att möta det svåra i livet, både det personliga och det allmängiltiga, och tillsammans verka för förändring? 

Medverkande från filmen är:
Carolina Sinisalo, mamma, initiativtagare till organisationen Fuck Våldet, aktivist.
Hero Rashid, ordförande för Kvinnocenter i Tensta-Hjulsta.
Esme Güler, folkrörelseutveckare i Hyresgästföreningen, ledamot i Kommunfullmäktige och sitter i kulturnämnden för socialdemokraterna.

Visningen sker i Zäta-salen på plan 1.
Fri entré!

**************

Om Folkrummet

Folkrummet arrangeras av ABF Stockholm tillsammans med våra samarbetsorganisationer och grupper. Genom Folkrummet skapar vi ett kulturfönster mot Sveavägen och etablerar en ny scen för, tillsammans med och av våra grupper!
