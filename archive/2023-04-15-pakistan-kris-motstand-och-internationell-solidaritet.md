---
title: Pakistan – kris, motstånd och internationell solidaritet 
date: 2023-04-15 18:30:00
forms: [Föredrag]
locations: [Göteborg]
organizer: Clarté & Arbetarmakt
---
Pakistan genomgår just nu en kris av historiska mått. Landet pressas av IMF:s diktat och saknar nästan helt valutareserv, och dess ekonomi håller nu på att kollapsa. Det pakistanska folket led redan svårt av arbetslöshet efter pandemin, och efter att så många liv, boskap och skörden gått förlorad i förra årets översvämningar. När effekterna av Rysslands krig mot Ukraina nu slår mot världsmarknaden försöker den pakistanska överklassen få de arbetande och fattiga massorna att betala för den, genom ständigt höjda räntor, moms och inflation, privatiseringar, minskade el- och bränslesubventioner och kraftiga nedskärningar.

Så är läget i Pakistan i dag, men nyheter om situationen där, och om den motståndskamp som den pakistanska arbetarklassen och de fattiga står för, når sällan Sverige. Vi är därför glada över att kunna välkomna en pakistansk aktivist som är på besök i Sverige för att berätta mer om läget och om hur kampen kan föras framåt, med fokus på internationell solidaritet och vad socialister i Sverige kan göra för att bidra.

Vi kommer att få höra ett inledande föredrag om det ovanstående (på engelska), och därefter finns det möjlighet för gemensam diskussion. Alla välkomna!

**Plats:** Viktoriasalen, Viktoriahuset, Linnégatan 21, Göteborg 

**Dag och tid:** Lördag 15 april 2023, kl. 18.30

**Arrangörer:** Clarté och Arbetarmakt

Läs mer: https://clarte.se/bloggen/119343-pakistan-kris-motstand-och-internationell-solidaritet