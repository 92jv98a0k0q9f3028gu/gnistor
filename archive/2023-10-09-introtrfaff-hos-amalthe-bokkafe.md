---
title: "INTROTRÄFF hos Amalthea Bokkafé"
date: 2023-10-09 19:00:00
forms: [Möte]
locations: [Malmö]
organizer: Amalthea Bokkafé
---
Amalthea Bokkafé är Malmös radikala mötesplats och bokhandel som drivs av aktivister – NU VILL VI BLI FLER! 
📚📚📚

Amalthea är det gemensamma vardagsrummet för den utomparlamentariska vänstern där en kan fika, läsa, hålla möten, köpa vänsterpolitisk litteratur och där vi själva eller tillsammans med andra anordnar saker som föreläsningar, studiecirklar, poesikvällar, gemensamma tider för lugnt häng/plugg/jobb, antinationaldagsfiranden och nyktra AWn. Vi brukar också vara en av de grupper som arrar stans radikala demonstrationer, som till exempel på och runt 8e mars (Internationella kvinnodagen och Ta Natten Tillbaka), 1a maj (arbetarrörelsens internationella högtidsdag) och rosa/svarta blocket i prideparaden. 
♀️⚧️🚩🏴🏳️‍🌈🏳️‍⚧️✊🏿

För att kunna göra allt detta – och allt annat vi önskar och vill och behöver och drömmer om – så vill vi ha dig med! Du, som kanske har undrat hur du vill organisera dig i kampen för ett samhälle bortom kapitalismen, du som vill vara med och anordna feta föreläsningar och studiecirklar, köpa in intressanta böcker, baka till fiket, städa lokalen, fixa filmkvällar eller bara vara med i ett gött radikalt gäng som gör praktisk politik. Vi är här och vi behöver dig! 
❤️🖤

Den 9 oktober kl.19.00 håller vi en öppen introträff där du kan komma och träffa några av oss som är aktiva. Vi kommer att berätta lite om varför vi finns, hur vår verksamhet ser ut, hur vi organiserar oss och skapa möjlighet för gemensamma samtal för att du ska få svar på sånt som du undrar över. Vi bjuder även på kaffe/te och kaka. 
☕🍪😊

Välkomna!

Evenemanget arrangeras i samarbete med ABF.

Läs mer: https://www.facebook.com/events/871298971075861/
