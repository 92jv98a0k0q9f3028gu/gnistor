---
title: "Fackeltåg till minne av kristallnatten"
date: "2024-11-09 16:00:00"
locations: [Göteborg]
forms: [Demonstration]
topics: ["Kristallnatten"]
organizer: "9 november-kommittén Göteborg"
addressName: "Kungsparken"
streetAddress: "Kungsparken 1"
postalCode: "590 90 Gothenburg"
addressRegion:
addressCountry: "Sweden"
source: https://www.facebook.com/events/564265099386794/
---
Natten mellan 9 och 10 november 1938 brändes synagogor, judiska butiker och hem över hela Tyskland. Judar mördades och misshandlades på öppen gata. Denna natt utgjorde kulmen på de novemberpogromer som var ett viktigt inledande steg mot nazisternas försök att utrota Europas judar.

Varje år samlas vi för att minnas och hedra alla de judar, romer, homosexuella, oppositionella och personer med funktionsnedsättning som föll offer för nazisternas utrotningspolitik. Men att på allvar hedra nazismens offer innebär att bekämpa alla former av rasism, antisemitism och antiziganism här och nu. Att säkerställa att det inte kan hända igen, för någon.

När vi samlas i år är det mot bakgrund av det som sker i Gaza. Det finns inte ord nog att beskriva de fruktansvärda brott som dagligen sker mot Gazas folk, där ingen skonas. Samtidigt ökar rapporter om antisemitism, då enskilda judar attackeras och judar som kollektiv hålls ansvariga för det som sker i Gaza. Det är därför viktigare än någonsin att vi står enade, såväl judar som muslimer och sekulära och tydligt deklarerar: ni får inte splittra oss, vi står enade mot alla former av rasism och systematiska övergrepp.

Därför samlas vi i år under parollen: bekämpa antisemitism och all rasism

Vi kommer samlas vid Stora teatern 16.00 för att sedan gå till Gustaf Adolfs Torg i ett fackeltåg. Ungefär vid 17.00 anländer vi till Gustaf Adolfs Torg där vi avslutar manifestationen med ett antal kortare tal. Demonstrationen är partipolitiskt oberoende och samtliga plakat och banderoller ska ha koppling till kvällens tema.

Skriv till vår sida om din organisation vill ställa sig bakom manifestationen!