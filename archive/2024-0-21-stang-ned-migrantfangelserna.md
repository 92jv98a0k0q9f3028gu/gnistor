---
title: "Stäng ned migrantfängelserna"
date: 2024-01-21 13:00:00
forms: [Demonstration]
locations: [Stockholm]
organizer: "No Border Boiling Pot m.fl."
addressName: "Flyktingförvaret Märsta"
streetAddress: "Maskingatan 4"
postalCode: "195 60"
addressRegion: "Arlandastad"
addressCountry: "Sweden"
source: "https://www.facebook.com/events/s/demonstration-stang-ned-migran/350895101072647/"
---
Sveriges inhumana migrationspolitik tog ingen paus medan stora delar av befolkningen var lediga, firade högtider och ett nytt år. Vecka efter vecka spärras oskyldiga personer in på migrantfängelser runtom i Sverige. Gång på gång bevittnar vi deportationer av personer till städer som de inte har koppling till och till länder där de inte är trygga. Många av våra kamrater har misshandlats under deportationer. Ofta utvisas bara en familjemedlem, barn skiljs brutalt från sina föräldrar och resten av familjen hamnar i en ännu mer utsatt situation på platser där man ofta saknar skyddsnät och kontaktnät.

Tidöpartierna predikar för att utöka kidnappandet och inspärrandet av migranter i förvar. Denna eskalerande auktoritära politik måste stoppas och fängelselogiken som redan styr en stor del av Sveriges migrationspolitik brytas. Vi kan inte låta det politiska samtalet glida mot en neutralisering av inspärrandet av migranter. Vi motsäger oss kraftigt alla förslag på utökade förvarsplatser under alla skeden i asylprocessen och digital övervakning i form av fotbojor. Ingen mer kriminalisering och bestraffning av migration!

Förvaren är ofta placerade långt ifrån stadsliv och bostadsområden. Förutom att nära och kära tvingas till långa - ibland många timmar långa - resor inför sina besök, hålls de fängslade symboliskt och faktiskt isolerade från resten av samhället. För att kunna göra motstånd tillsammans måste vi bryta den separationen. Som en del av det arbetet ordnas regelbunda demonstrationer utanför flyktingfängelset i Märsta.

Årets första demonstration utanför flyktingfängelset i Märsta hålls söndagen den 21 januari klockan 13.00. Vi kräver att samtliga fångar befrias och att alla förvar stängs ner. Vi inviger det nya året med förnyat och förstärkt motstånd mot fängslandet och brutaliseringen av våra familjer, kamrater och vänner.

Närmre inpå kommer vi att utannonsera uppsamlingsplatser i Stockholm och Uppsala för den som vill ta pendeln tillsammans och prata om situationen på svenska förvar just nu, och tidigare och framtida motstånd mot dem. Vi bjuder på fika på tåget.

Ses där!

Ingen Människa är Illegal
No Border Boiling Pot
Refugees Welcome Stockholm
SUF Stockholm
Rainbow Refugees
Fridays For Future Stockholm
Queers Against Fascism
Uppsalas antifascistiska front
Extinction Rebellion Stockholm
Allt åt alla Uppsala
