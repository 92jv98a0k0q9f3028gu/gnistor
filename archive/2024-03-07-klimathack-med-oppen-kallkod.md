---
title: "Klimathack med öppen källkod!"
date: 2024-03-07 16:00:00
forms: [Workshop]
locations: [Stockholm]
organizer: "Klimatkollen"
addressName: "Gradängen (plan 1)"
streetAddress: "Hammarby kaj 10D"
postalCode: "120 30"
addressRegion: "Stockholm"
addressCountry: "Sweden"
source: "https://www.goto10.se/event/klimathack-med-oppen-kallkod/"
---
Klimatkollen bjuder in alla klimatintresserade till en hands-on hackathon! Du kommer att bidra till ett open source-projekt som gör det enkelt att förstå och följa upp klimatarbetet i Sverige. Vi programmerar, lär av varandra och utforskar hur öppen källkod kan användas för klimatarbete.

Vi börjar med en introduktion om klimatdata och medborgarplattformen klimatkollen.se, följt av ett hackathon där vi utgår från plattformen. Det finns fördefinierade problem att ta sig an, men du är också välkommen att föreslå egna funktioner. Välj en uppgift, koda din lösning, och få feedback på din kod!

Oavsett om du är en erfaren programmerare eller ny inom kodning, är ditt bidrag viktigt. Du kan hjälpa till med frontend, UX, backend, data science eller text - alla insatser är värdefulla. Handledare från Klimatkollen kommer finns för att hjälpa till vid varje steg på vägen.

Vi avslutar med en kort runda där alla får berätta vad de jobbat på och vilka utmaningar de träffat på. Denna meetup arrangeras av Klimatkollen, en ideell förening som använder öppen källkod för att göra klimatdata tillgängliga för medborgare. För närvarande ligger vårt fokus på data på kommunnivå, men vi utökar snart med utsläppsdata från företag.

## Agenda:
- 16.00: Kom och värm upp, Goto 10 håller öppet
- 18.00: Intro till klimatkollen.se och klimatdata
- 18.30: Minihackathon
- 19.30: Feedback- och summeringsrunda
