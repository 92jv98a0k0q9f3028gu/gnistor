---
title: Manifestation - Heja Riksrevisionen!
date: 2023-01-22 17:30:00
forms: [Manifestation]
locations: [Stockholm]
organizer: Tvärnit Södertörn m.fl. 
---
Den 16e december meddelade Riksrevisionen att de inleder en granskning av statens planering av transportinfrastruktur i nationell plan.

”Besluten om infrastrukturproposition och nationell plan för transportsystemet är bland de största investeringsplanerna riksdagen och regeringen beslutar om. Planen omfattar 799 miljarder kronor varav 437 miljarder kronor går till investeringar över en tolvårsperiod. Flera av Riksrevisionens tidigare granskningar har berört infrastrukturplaneringen och planeringsprocessen, men Riksrevisionen har aldrig tidigare granskat Trafikverkets och regeringens övergripande infrastrukturplanering. Efter indikationer på att de investeringar som regeringen prioriterar i nationell plan inte är de mest samhällsekonomiskt lönsamma, samt att tidigare granskningar har visat på brister i kostnadskontroll och transparens, avser Riksrevisionen att granska planering av transportinfrastruktur i nationell plan.”

Vi är många föreningar som frustreras över den nuvarande planeringen av infrastruktur där personbilism gynnas trots dålig samhällsekonomisk lönsamhet och skador på miljön. Därför välkomnar vi Riksrevisionens granskning och vill uppmärksamma dem med en manifestation utanför deras kontor. Eventet kommer att vara på helgen utanför kontorstid för att möjliggöra fler att delta, men vi kommer ta ett foto och skicka. Utöver det blir det musik, fika och kortare tal där de organisationer som vill berättar om hur de arbetar med frågor relaterade till omställning av transportsystemet.

Tvärnit Södertörn, Cykelfrämjandet Storstockholm och Extinction Rebellion Stockholm

Läs mer: https://www.facebook.com/events/1573104549799132/