---
title: "Boksläpp Ljuset i Rojava – min tid som frivillig i YPG"
date: 2023-10-21 18:00:00
forms: [Boksläpp]
locations: [Malmö]
organizer: Krakel
---
Boksläpp på Krakel för Ljuset i Rojava – min tid som frivillig i YPG av Anton Nilsson & Henrik Bromander. Samtal om boken tillsammans med Martin Hansson från podden Eld & rörelse. 

Hösten 2015 reser en ung man från Malmö till norra Syrien för att slåss för det han tror på. I det som kurderna kallar för Rojava rasar våldsamma strider mot terrorsekten Islamiska Staten. Anton Nilssons plan är att ansluta sig till de kurdiska självförsvarsstyrkorna i YPG, men allt går inte som han tänkt sig.

Ljuset i Rojava är en berättelse om sammanhållning och fångenskap, om oviss väntan och plötslig livsfara, om motstånd och stupade kamrater. Det är en uppriktig skildring av krigets osminkade verklighet och samtidigt en bild av ett radikalt demokratibygge som pågår i skuggan av diktaturerna.

Anton Nilsson (pseudonym) är född i mitten på åttiotalet och bosatt i Malmö. Tidigare yrkesmilitär, idag snickare och politisk aktiv.

Henrik Bromander är född 1982 och bosatt i Malmö. Han är författare och har bland annat skrivit en romantrilogi om maskulinitet.

Författarna donerar alla intäkter till sociala projekt i Rojava.

Läs mer: https://www.facebook.com/events/292459863600450/
