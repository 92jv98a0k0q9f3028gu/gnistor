---
title: "Gästspel: JAG ÄR AHED"
date: 2024-02-18 16:00:00
forms: [Teater]
locations: [Stockholm]
organizer: "Frihetsteaterns vänner & Teater Tribunalen"
addressName: "Teater Tribunalen"
streetAddress: "Hornsgatan 92"
postalCode: ""
addressRegion: "Stockholm"
addressCountry: "Sweden"
source: "https://tribunalen.com/arkiv/gastspel-jag-ar-ahed/"
---
Om motstånd, om musikens kraft och om möjligheten till förändring.

Fritt efter They called me a lioness av Dena Takruri och Ahed Tamimi och Flickan som slog tillbaka av Paul Morris, Paul Heron, Peter Lahti och Manal Tamimi

Jag är Ahed handlar om Ahed Tamimi, en tonåring som växer upp i den lilla byn Nabi Saleh på Västbanken, i det ockuperade Palestina. Hon grips mitt i natten av militär när hon är sexton år och förs till en fängelsecell. Det är där hon börjar berätta sin historia. 

Jag är Ahed handlar om en uppväxt och tonårstid präglad av taggtråd, soldater och våld, men också om igenkännbara saker som Youtube, Tiktok, Shakira och Neymar. Ahed känner sig instängd och avskuren från omvärlden. Hon spelar därför in filmsnuttar på telefonen från sin vardag – skola, demonstrationer, planering av aktioner mot muren och fotbollsmatcher med grannbarnen. Och hon berättar om att se sin mamma bli arresterad, sin morbror skjuten och sin pappa gripen av militär mitt i natten.

OBS! Omedelbart efter föreställningen 17 feb arrangerar Frihetsteaterns vänner och Teater Tribunalen en solidaritetsmanifestation på teatern, Mayday Palestina – med kultur som motstånd.

Inträde endast Jag är Ahed: 150 kr
Inträde Jag är Ahed + Mayday Palestina: 250 kr