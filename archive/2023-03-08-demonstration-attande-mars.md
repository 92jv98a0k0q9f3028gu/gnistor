---
title: Demonstration Åttonde Mars
date: 2023-03-08 19:00:00
forms: [Demonstration]
locations: [Malmö]
organizer: Feminism underifrån
---
Mordet på Mahsa Jîna Aminis var startskottet för den kvinnliga frigörelsen i Iran.

Parollen, som för många kanske är ny, har använts i mer än fyra decennier av kurdiska kvinnor. Det tåls att påminnas om de kurdiska kvinnornas revolutionära kamp mot samma sorts förtryck som vi nu ser uppmärksammas i Iran.

Regimens kontroll i Iran över folket och deras friheter är total. Allt ifrån klädesplagg, dans och anatomiska val beslutas av statsmakten. Speciellt kontrollen över den som ej är heterosexuell-cis-man. Religiös fundamentalism och teokrati är inte ensamma anledningar till det patriarkala förtrycket i världen, men de är faktorer som staten lätt förlitar sig på för att med moralisk överlägsenhet besluta om sina medborgares liv.

Vi ser det inte bara i Iran utan även i andra delar av världen. Vi ser det patriarkala våldet i USA, i det västland med högst mödradödlighet, där aborträtten är begränsad eller helt och hållet bannad i mer än hälften av landet.

I Sverige, ett av de mest sekulariserade länderna i världen, kan fyra manliga domare frige en annan man från våldtäkt mot barn - fastän det fanns rättsliga verktyg för att kunna fälla våldtäktsmannen. Detta för de inte visste vad en snippa var och inte lyssnade på flickans beskrivning av vad ordet snippa betydde för henne. Det är patriarkalt våld.

Kvinnans kropp är inte hennes egen utan den är konstant kontrollerad och hotad av andra. Likväl är allas kroppar materiella ägodelar i en kapitalistisk värld.

Jin, Jiyan, Azadî (Kvinna, Liv, Frihet) går därmed utöver nationalstatens förtryckande identitet och bryter alla konstgjorda uppdelningar som etniska, språkliga, religiösa, klass- och könsgränser. Det är inte jämställdhet mellan "män" och "kvinnor" som framför allt måste försvaras, utan snarare frihet för varje person och naturen - allt levande - vilket med nödvändighet innebär en förståelse och dekonstruktion av könsidentiteter, men också av deras inbördes relationer med andra sociala relationer, klass, Nord-Syd, och ett grundläggande ifrågasättande av maktstrukturer och exploatering.

Reproducera inte samma förtryck, sök er egen frihet i solidaritet med andra – organisera er mot statens förtryck!

Vi kommer att genomföra en demo klockan 19.00 den åttonde mars på möllevångstorget. Mer info kommer senare!

Läs mer: https://www.facebook.com/events/515919974025040