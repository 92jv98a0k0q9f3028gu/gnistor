---
title: "Demokratins reträtt – och dess nödvändiga förnyelse  "
date: "2025-03-25 18:00:00"
enddate: "2025-03-25 20:30:00"
locations: [Stockholm]
forms: [Stamtal]
organizer: "ABF Stockholm"
addressName: 
streetAddress: "Sveavägen 41"
postalCode: "111 83 Stockholm"
addressRegion:
addressCountry: "Sweden"
source: https://www.facebook.com/events/1303513437533835/
---
Efter Donald Trumps återkomst till Vita huset kommer utspelen på löpande band som chockar den gamla politiska ordningen. Om någon fortfarande trodde att historien tog slut 1989 i meningen att den liberala demokratin slutgiltigt hade segrat, lär de inte göra det längre.

Mer än tre decennier efter kalla krigets slut är demokratin globalt sett på retur. Löftet om en ständigt tilltagande demokratisering har förbytts i auktoritära tendenser, minskad respekt för de liberala rättigheterna, försvagade offentliga institutioner och attacker mot civilsamhället. Hur kan den här historiska utvecklingen förklaras? När kommer vi till en punkt i ett samhälle där demokratin urholkats så till den grad att den inte längre förtjänar namnet?

För en del står orsaken till denna utveckling att finna i ekonomin. Ojämlikhet skapar missnöje och stöd för auktoritära ledare med enkla och dramatiska lösningar. Men är det hela bilden? Finns också andra problem, bortom klass och fördelning, som har att göra med nedmonteringen av samhällets gemensamma institutioner och offentlighetens förvandling?

Välkommen till en kväll om hur nya demokratiska former kan återuppväcka sammanhållning i en tid av grundläggande splittring.

 

MEDVERKANDE

➢ Anders Ekström, professor i idéhistoria (Uppsala universitet), som forskat om offentlighetens historia. Författare till boken Det gemensamma – kunskap och demokrati i ett nytt sekel (2023).

➢ Ash Amin, professor i kulturgeografi (Cambridge University), en av Europas ledande demokratiforskare senast utkommen med boken After Nativism – Belonging in an age of intolerance.

➢ Folke Tersman, professor i filosofi (Uppsala universitet) och forskare på Institutet för framtidsstudier. Författare till boken Folk & vilja: ett försvar av demokratin i vår tid

PANEL

➢ Calle Nathanson, koncernchef för ABF Stockholm, tidigare vd för Folkets hus och parker

➢ Helena Hammarskiöld, konstnärlig forskare på Institutet för framtidsstudier som driver ett projekt om att skapa plattformar för delaktighet och demokratiska samtal.

➢ Andreas Johansson Heinö, statsvetare, förläggare på Timbro Förlag

Moderator är Anna Ekström, tidigare utbildningsminister (S), ordförande för ABF Stockholm.

Tid och plats: 
25 mars kl 18:00-20:30
Katasalen, plan 1
ABF-huset, Sveavägen 41

Biljetter finns att köpa här:
https://billetto.se/e/demokratins-retratt-och-dess-nodvandiga-fornyelse-biljetter-1174556

Seminariet är att samarrangemang mellan ABF Stockholm och Institutet för framtidsstudier.
