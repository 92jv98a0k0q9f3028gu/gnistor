---
title: Skogsaktionsträning i Ulvaskogen
date: 2024-06-29 14:00:00
forms: [Aktion]
locations: [Åkers Styckebruk]
organizer: Skogsupproret
addressName: Talluddebadet Visnaren - Åkers styckebruk
streetAddress: Skottvångsvägen 53
addressRegion: Åkers Styckebruk
addressCountry: Sweden
source: https://www.facebook.com/events/326764513801357/
---
Vad kan vi göra om skogsmaskinerna kommer till Ulvaskogen? 

Lär dej att använda fredlig civil olydnad för att använda kroppen som verktyg för att skydda skogen. Det finns även många andra roller att fylla. För att en skogsaktion ska fungera behövs ett starkt stödnätverk och vi behöver träna tillsammans oavsett tänkt roll.

Den här träningen kommer att hjälpa dig att lära dig mer om civil olydnad, hur du stödjer en skogsaktion och övar på nedtrappning av spända lägen och effektivt beslutsfattande. Tillsammans kan vi skapa en lugn, fredlig och säker skogsaktion för att vid behov rädda Ulvaskogen.


Vem är träningen till för?

Träningen vänder sig till alla som vill hjälpa till att genomföra en skogsaktion vid en eventuell avverkning i Ulvaskogen. Oavsett om du vill sitta framför en skogsmaskin, eller om du vill hjälpa till genom att ta med dig mat eller ta bilder på aktionen – denna träning hjälper dig förstå hur en skogsaktion kan se ut och hur du kan bidra till dess framgång.

Om du inte är inblandad i kampen för Ulvaskogen, men vill bli eller lära dig att stoppa maskiner på annat håll - är den här träningen även till för dej. Lärdomarna här kan lätt tillämpas var som helst för att skydda våra sista skogar. 

https//cryptpad.fr/form/#/2/form/view/1IGCYdJY2JZyJvd92I0xb4dCh7PJ9v5mdll4fW5koRk/


Var möts vi?

Vi träffas kl 1400 på Talluddebadet vid Visnaren. Talluddebadet når du med cykel eller till fots från Åkers styckebruk eller med bil.


Tillgänglighet?

Om du har några funderingar kring att gå på träningen eller behov av ev. anpassningar, skriv ett meddelande till oss på facebook eller instagram.


Vad ska en ta med sig?

Vänligen bär bekväma kläder efter väder och ha en vattenflaska till hands. Ta gärna med egen fika till pausen. Om du vill kan du även ta med en picknickfilt eller ett sittunderlägg. 
