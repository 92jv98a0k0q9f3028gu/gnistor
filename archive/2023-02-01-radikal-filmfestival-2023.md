---
title: Radikal FilmFestival 2023
date: 2023-02-01 17:00:00
enddate: 2023-02-05 15:00:00
forms: [Film]
locations: [Göteborg]
organizer: Syndikalistiskt Forum 
---
Filmfestival i samarbete med Syndikalistiskt Forum.

Göteborgs filmfestival har blivit för dyr och uteslutande. Vi arrangerar en alternativ filmfestival utan sponsrande storföretag, som är gratis och tillgänglig för alla. 

I princip alla visningar har samtal och diskussion efteråt. Folkkök kommer även att finnas några av dagarna. Programmet har ni nedan, varmt välkomna!

## Program:
### ONSDAG 1/2 
18:00 Revolutionen i Iran

Den feministiska revolutionen i Iran har pågått i över hundra dagar, vi visar korta videoklipp och reportage som visar de modiga människorna som sätter sig upp mot förtrycket.

Efter visningen kommer Helia från Allt åt Alla och representanter från Azadi Movement att berätta om revolutionen och öppna upp för samtal med publiken.

### TORSDAG 2/2 
18:00 Citizen Jane - Kampen om Staden

En dokumentär som skildrar författaren och stadsaktivisten Jane Jacobs kamp för en stad som utgår från människorna som bor i den, och hur organisering lyckades stoppa rivningen av fattigkvarter i New York på 60-talet.
Filmen har engelska undertexter och är 1 timme och 33 minuter lång.

Efter filmen kommer representanter från Allt åt Alla Göteborg prata om rätten till staden i ett samtal med publiken.

Trailer: https://youtu.be/hKjkjntspfA

### FREDAG 3/2
18:00 Commander Arian - En film om Kvinnor, Krig och Frihet

En dokumentär om de kurdiska styrkorna YPJs kamp i Rojava mot Daesh/ISIS, och om YPJ soldaten Arians kamp att rehabilitera sig efter att hon skadats allvarligt i striderna.

Filmen har engelska undertexter och är 1 timme och 25 minuter lång.
Efter filmen kommer representanter från Rojavakommittéerna och Kurdiska Demokratiska Samhällscentret (NCDK) prata om Rojava i ett samtal med publiken.

Trailer: https://youtu.be/--26n2ZgbuE

### LÖRDAG 4/2
15:00 The Territory

Dokumentär som skildrar ursprungsbefolkningens kamp i Brasilien för att försvara sitt hem, Amazonas regnskog, mot attacker från illegala bosättare som stöttades av Bolsonaros rasistiska politik.

Filmen har engelska undertexter och är 1 timme och 25 minuter lång.

Trailer: https://youtu.be/tSlf73Lhmy4

17:00 My Imaginary Country / Mi país imaginario

2019 bröt stora protester ut över hela Chile mot den förtryckande nyliberala regimen och de allt svårare ekonomiska förhållandena som befolkningen tvingades leva under. Den här dokumentären visar gatustriderna och intervjuar de som deltog om vad det var som fick folket att ta striden och säga att nu är det nog.

Filmen har engelska undertexter och är 1 timme och 23 minuter lång.

Efter filmen kommer representanter från lokala Chilegrupper och berättar om protesterna och situationen nu i ett samtal med publiken.

Trailer: https://youtu.be/Aivt4d5dAIU

### SÖNDAG 5/2
14:00 Död åt Kungen

2006 avsattes Nepals kung efter ett 10 år långt inbördeskrig där en maoistisk gerillarmé lyckats besegra den statliga armén och ta makten över stora delar av landet. Dokumentären, som är under produktion och inte helt färdig än, intervjuar de som var med i revolutionen om vad som ledde fram till inbördeskriget, hur det organiserades och vad som blev resultatet.

Filmen har engelska undertexter och är 1 timme och 35 minuter lång.

Trailer: https://youtu.be/xqdbyfutLgo

Förfilm: Tuffa Tider

I en källare på Herkulesgatan i Göteborg packas 100 matkassar per vecka och delas ut till människor som inte får ekonomin att gå ihop. Samtidigt som en partiledardebatt ljuder från radion påminns vi om hur behovet av denna hjälp ökar i samhället samtidigt som allting stramas åt.

4.15 min, av Astrid Askberger.

Visas torsdag 2/2 kl 18:00 och lördag 4/2 kl 17:00

Gratis inträde till alla arrangemang.

Plats: Syndikalistiskt forum, rum 303 på Viktoriahuset, Linnégatan 21

Hållplats: Prinsgatan

Ingång under Hagabions trappa (ring på porttelefon, 303C), 2 trappor upp.

Det finns även tillgång till hiss (ring på porttelefonen, 303C, och säg till oss via porttelefonen att du behöver använda hissen).

Läs mer: https://www.facebook.com/events/896311124895891
