---
title: "Harald Jähner samtalar i Stockholm"
date: 2024-11-06 18:00:00
forms: [Samtal]
locations: [Stockholm]
organizer: "Goethe-Institut Schweden"
addressName: "Goethe-Institut Schweden"
streetAddress: "Bryggargatan 12 A"
postalCode: "111 21 Norrmalm"
addressRegion: "Stockholm"
addressCountry: "Sweden"
source: "https://www.eventbrite.se/e/litteratur-pa-goethe-harald-jahner-om-hisnande-tider-tickets-1041896619837?aff=oddtdtcreator"
---
I den uppmärksammade boken "Vargatider" skildrar Harald Jähner livet i Tyskland efter andra världskriget. Nu har hans senaste bok "Hisnande tider" givits ut på svenska. Denna gång står Weimarrepubliken och den turbulenta mellankrigstiden i fokus.

Liksom i "Vargatider" tecknar Jähner en helhetsbild som binder samman det politiska och kulturella livet med vardagslivets erfarenheter under en historisk epok. Det är ett storstilat försök att fånga Tysklands första demokratiska år där inte bara de ikoniska personer och stora politiska skeendena tar plats.

I samtal med historikern och kulturskribenten Fredrik Persson-Lahusen diskuterar Harald Jähner sin bok "Hisnande Tider" (i översättning av Svenja Hums) och vikten av att betrakta Weimartiden som en historisk epok i egen rätt. Paralleller till vår egen tid är både nödvändiga och oundvikliga, men vilka faror och förtjänster finns inbyggda i försöken att föra samman då och nu?

Även frågan om historieskrivandets möjligheter och begränsningar behandlas. På vilket sätt kan Jähners mångskiftande perspektiv ge en fördjupad förståelse av historiska skeenden och vilken betydelse har litterär stil för att få oss att förnimma och känna det förflutna?

Samtalet är på tyska med simultantolkning till svenska

Harald Jähner är journalist, tidigare redaktör på "Berliner Zeitung" och hedersprofessor i kultur­journalistik vid Universität der Künste i Berlin. På svenska har Jähner även utkommit med "Vargatider. Livet i Tyskland efter Tredje rikets fall 1945–1955" (Daidalos, 2021).