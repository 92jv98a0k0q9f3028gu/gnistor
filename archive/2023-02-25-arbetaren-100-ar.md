---
title: Arbetaren 100 år som fri tidning - Boksamtal och samkväm
date: 2023-02-25 15:30:00
forms: [Fest]
locations: [Göteborg]
organizer: Tidningen Arbetaren
---
Under 2022 fyllde den frihetliga socialismens tidningen Arbetaren 100 år! En händelse som givietvis även ska firas i Göteborg, och ingen plats är bättre för ett sådan firande än Syndikalistiskt Forum. Under dagen bjuder forum in till Boksamtal med kamrater från Arbetaren, vilket efterföljs av samkväm med dryck och mat.

## När?
Bokcaféet öppnar som vanligt vid 13.00, sedan startar själva samtalet vid 15.30, samkväm start efter samtalet. (OBS! Tiden kan komma att ändras)

## Var?
Syndikalistsikt Forum, Victoriahuset 2 trappor upp, Linnégatan 21. Ring på porttelefonen (303) så öppnar vi!

## Om boken
Nyhetstidningen Arbetaren grundades 1922 och kom redan tidigt att skilja ut sig från mängden med sitt frihetliga perspektiv på demokrati, facklig kamp och jämlikhet. Under åren har Arbetaren avslöjat korruption, granskat nazister, uppmärksammat klimathotet och samtidigt gett stor plats åt kulturen. Bland medarbetarna finns några av Sveriges mest kända arbetarförfattare, serietecknare, artister och aktivister.

År 2022 fyller Arbetaren 100. Den här boken berättar om tidningen från det allra första numret, via de bohemiska tidningskvarteren i gamla Klara, de stora avslöjandena under och efter andra världskriget, fram till dagens feministiska och intersektionella perspektiv och fackliga utmaningar. Här finns återpublicerade reportage, unika fotografier, illustrationer, och nyskrivna texter av mer än 30 olika skribenter – var och en med sin unika relation till Arbetaren. Dessutom nyskrivna personporträtt av medarbetare som på olika sätt gjort stora insatser för den fria journalistiken och hela det svenska samhället: Albert Jensen, Elise ”Ottar” Ottesen-Jensen, Stig Dagerman, Moa Martinson och Vilhelm Moberg.

Tidningen Arbetarens historia är historien om fri journalistik på arbetarnas sida.

Läs mer: https://www.facebook.com/events/1199278980691897/