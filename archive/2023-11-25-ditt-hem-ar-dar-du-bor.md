---
title: "Ditt hem är där du bor - samling för kärlek och stöd till Malmös judiska befolkning"
date: 2023-11-25 14:30:00
forms: [Manifestation]
locations: [Malmö]
addressName: "Betaniaplan"
streetAddress: "Betaniaplan"
postalCode: ""
addressRegion: "Malmö"
addressCountry: "Sweden"
organizer: ""
source: "https://www.facebook.com/events/1074324444005422"
---
Lördagen den 4 nov brändes en Israelflagga utanför Malmös synagoga, en handling som sänder signalen om att alla judar är skyldiga till den israeliska regeringens handlingar, och som ökar hotbilden mot judar i vår stad.

Veckan därpå samlades över 150 Malmöbor utanför synagogan, för att tydligt sända signalen att i vårt Malmö ska alla känna sig trygga och hemma.

Samlingen var väl uppskattad och behovet att visa stöd och kärlek är alltjämt aktuellt. Därför samlas vi igen.

På plats finns där inga talare, inga flaggor, inga organisationer. Bara helt vanliga malmöbor som samlas för att visa kärlek och stöd till stadens judiska befolkning.

Däremot finns där kärlekslappar på plats, ihop med te och dadlar.

Blir vi tillräckligt många så tar vi varandra i handen och bildar en mänsklig mur runt synagogan 15:00.
