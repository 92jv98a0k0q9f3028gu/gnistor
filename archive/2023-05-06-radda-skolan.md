---
title: Rädda skolan!
date: 2023-05-06 13:00:00
forms: [Demonstration]
locations: [Stockholm]
organizer: Sveriges Lärare Stockholm
---
## Stockholms skolor och förskolor larmar!

Skolornas budgetar går inte ihop, nedskärningarna är i full gång! Verksamheten i stadens förskolor, grund- och gymnasieskolor har varit underfinansierade länge, men nu är det skarpt läge!

Alla vet att skolan behöver satsningar, men ändå blir våra kollegor övertaliga. Neddragningarna i grund- och gymnasieskolorna är många och det kommer att få allvarliga konsekvenser för verksamhet och arbetsmiljö. I förskolan och på fritidshemmen blir barn- och elevgrupperna större och större.

Sveriges Lärare Stockholm kräver satsningar på skolan för att stoppa nedskärningarna. 250 miljoner kronor behövs nu!

Stora satsningar måste göras på skola och förskola i budgeten för 2024 om inte situationen ska förvärras ytterligare och för att utlovade mål ska kunna uppnås.

Vi förväntar oss nu att ansvariga politiker i Stockholms stad omedelbart tar fram en tilläggsbudget för att täcka behoven inom skola och förskola, inklusive för att undvika kraftigt försämrade reallöner. Vi förväntar oss vidare att Stockholms stad, tillsammans med berörda fackliga organisationer, inför 2024 års budget gör en grundläggande behovsinventering för att ta fram en verklig investeringsplan bortom de oftast tomma orden om ”satsningar på skolan”.

Det är nu vi på allvar måste vända den negativa utveckling vi sett under många år!

Gör din röst hörd. Delta i demonstrationen 6 maj. Vi möts kl. 13.00 utanför Stadshuset (Ragnar Östbergs Plan 1)

Välkomna!

Läs mer: https://www.facebook.com/events/248511820887793/