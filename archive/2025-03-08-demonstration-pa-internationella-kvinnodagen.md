---
title: "Demonstration på internationella kvinnodagen "
date: "2025-03-08 15:00:00"
locations: [Stockholm]
forms: [Demonstration]
organizer: "8 mars-kommittén Stockholm"
addressName: "Sergels torg"
streetAddress: ""
postalCode: ""
addressRegion: "Stockholm"
addressCountry: "Sweden"
source: https://www.facebook.com/events/944389894481758/
---
8 mars: Internationellt systerskap – din kamp är min kamp!

Anslut dig till oss den 8 mars på Internationella kvinnodagen för den traditionsenliga demonstrationen i Stockholm. Vi samlas för att stå upp för våra rättigheter och kräva att våldet mot kvinnor upphör.

Att leva fritt och utan rädsla borde vara en självklarhet, men det är det inte idag. Krig och konflikter rasar i världen. Demokratin backar på flera håll. Kvinnor drabbas särskilt hårt. Sedan 7 oktober är 70 % av Gazas dödsoffer kvinnor och barn. Flickor över 12 år får inte utbilda sig i Afghanistan. Kvinnor i Iran blir fortfarande fängslade av moralpolisen och kvinnor i USA förlorar aborträtten. Det här är bara några av många exempel. 

Sverige är inget undantag: kvinnor utsatta i prostitution riskerar att bli utvisade på grund av "bristande vandel." Sexualiserat våld fortsätter att öka och normaliseras: nästan varannan kvinna blivit utsatt för sexuellt våld av en man efter sin 15-årsdag. Hemmet är ingen garanterad fredszon heller. Mäns våld i nära relationer är fortfarande globalt sett en av de vanligaste dödsorsakerna för kvinnor. 

I år samlas vi under parollen “Internationellt systerskap – din kamp är min kamp.” Kom och demonstrera! Gör din röst hörd och ta kampen för alla kvinnors rätt till ett liv utan våld och förtryck. Vi kämpar tillsammans, för könsmaktsordningen har inga landsgränser. Vi kämpar tillsammans, för ingen är fri förrän alla är fria. Vi kämpar tillsammans, för din kamp är min kamp och systerskap är makt.

Vi kommer att samlas på Sergels torg för tal, kulturinslag och uppställning av tåg. Därifrån kommer vi gå i ett demonstrationståg till Mynttorget. Tipsa dina kompisar, kollegor eller släktingar!

DATUM: Lördag 8 mars
TID: Scenprogrammet börjar kl 15:00, avmarsch ca kl 16:00
PLATS: Sergels torg (t-bana: Cityterminalen uppgång Sergels)

Demonstrationen arrangeras av 8 mars-kommittén.

8 mars-kommittén består av: Ung Vänster Storstockholm, Feministiskt Initiativ Stockholm, Grön Ungdom Stockholm, SSU Stockholm, Vänsterpartiet Storstockholm, Streetgäris, Palestinska kvinnoorganisationen Bisan, Kurdiska kvinnorådet AMARA, Stockholms tjejjour, SEKO Stockholm, ABF Stockholm och Kjar.

