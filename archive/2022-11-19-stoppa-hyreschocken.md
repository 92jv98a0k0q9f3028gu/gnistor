---
title: Stoppa hyreschocken!
date: 2022-11-19 14:00:00
organizer: Hökis mot ombildningar
forms: [Manifestation]
locations: [Göteborg]
---
NY plats: Kungsportsplatsen

Vi påminner alla hyresgäster, oavsett vilken värd de bor hos, att protestera tillsammans med oss mot denna orimliga hyreshöjning. Kom och tala den 19 nov. Det är just er röst som är absolut viktigast en tid som denna.

I en tid av kraftigt ökade levnadskostnader går fastighetsägare ut med krav på historiskt höga hyreshöjningar på upp till 10 procent.

Bostadspolitiska gruppen Norra Göteborg anser hyreskraven absurda och bjuder in till manifestation mot hyreshöjningarna.

Framtiden ser oviss ut för många medborgare med en hägrande lågkonjunktur och ekonomisk recession. Redan nu har många svårt att få vardagen att gå ihop ekonomiskt. Stigande priser slår hårt mot dem med redan små marginaler. Samtidigt kräver fastighetsbolagen, både privata och allmännyttiga, upp till tio procent i hyreshöjning. Bostadspolitiska gruppen Norra Göteborg ser det som ett hån mot alla hyresgäster som redan kämpar med ekonomin, och vägrar acceptera ett sådant krav.

Glöm inte att anmäla om ni vill tala eller önskar att en text läses upp av oss i bostadspolitiska gruppen under manifestationen. Maila till bostadspolitiskanorragoteborg@gmail.com senast den 17 november.

## Manifestation sker på Kungsportsplatsen INTE Gustav Adolfs torg, den 19 november klockan 14.00.

• Inget som uttrycks i tal av någon talare på manifestationen får strida mot Hyresgästföreningens värdegrund och etiska regler.

Bostadspolitiskagruppen Norra Göteborg är en grupp startad av Hyresgästföreningen Norra Göteborg. Vi arbetar aktivt emot renovräkningar, hyreshöjningar och ombildningar. Vårt mål är en social bostadspolitik och bostaden som en mänsklig rättighet.

**Vänliga hälsningar**
Catherine, Kajsa och Adrian, sammankallande för bostadspolitiska gruppen norra Göteborg samt Pamela Möller-Ajani, föreningsordförande Hyresgästföreningen Norra Göteborg.
E-post: bostadspolitiskanorragoteborg@gmail.com

Läs mer: https://www.facebook.com/bpnorra/ & https://hgfnorragbg.wordpress.com/