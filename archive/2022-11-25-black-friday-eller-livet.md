---
title: Black Friday eller Livet
date: 2022-11-25 14:00:00
organizer: Extinction Rebellion
locations: [Norrköping]
forms: [Aktion]
---

Teatergatan 3, Norrköping

## VAD HÄNDER 25/11?

En klimataktion med Extinction Rebellion. Du är välkommen!

25/11 är Black Friday, och det sker något kreativt, olydigt och visionärt. Det kommer finnas roller för dem som vill vara helt lagliga.

Ryktet går att en viss galleria har stängt på Black Friday, för att ta sitt ansvar för minskade utsläpp. 

Ta ledigt och strecka datumet i kalendern! Mer info kommer.

## VARFÖR?

Hur mycket tongivande politiker än försöker förneka eller mörka det, så eldar svenska medel- och överklassens konsumtion på klimatkrisen, och bidrar därmed till människors död världen över. 

De 10 procent som har högst lön globalt står för mellan 25 och 43 procent av miljöpåverkan. Den här globala ekonomiska eliten inkluderar alla svenskar som tjänar minst 32 000 kr före skatt. Samtidigt saknar människor i stora delar av världen det mest nödvändiga för att överleva, eller ha ett drägligt liv. Allt fler forskare framför budskapet att konsumtionen från de rikaste individerna måste minska så att fattiga kan få möjlighet att konsumera mer för att kunna nå en tillräcklig nivå.

Vi har inte råd med fenomen som Black Friday, varken ur ett medmänskligt eller långsiktigt ekonomiskt perspektiv. Vi väljer livet framför masskonsumtion.

Eftersom vi inte kan ha något hopp om våra nuvarande politiska makthavare, vänder sig den här aktionen inte till dem. Istället skapar vi den förändring vi vill ha. 

Välkommen! Du behövs! Håll dig uppdaterad här i facebook-eventet. Mer info kommer.

EXTINCTION REBELLION (XR) är en internationell klimatrörelse som använder fredlig civil olydnad för att uppmärksamma och kräva omställning och systemförändring. 

Du kan läsa mer om oss här: https://extinctionrebellion.se

Läs mer om aktionen: https://extinctionrebellion.se/event/black-friday-eller-livet-norrkoping/