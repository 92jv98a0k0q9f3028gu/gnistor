---
title: Fackeltåg till minne av Kristallnatten
date: 2022-11-09 18:00:00
organizer: Göteborgare mot nazism m.fl.
forms: [Demonstationer]
locations: [Göteborg]
---
Natten mellan 9 och 10 november 1938 brändes synagogor, judiska butiker och hem över hela Tyskland. Judar mördades och misshandlades på öppen gata. Denna natt utgjorde kulmen på de novemberpogromer som var ett viktigt inledande steg mot nazisternas försök att utrota Europas judar.

Varje år samlas vi för att minnas och hedra alla de judar, romer, homosexuella, oppositionella och personer med funktionsnedsättning som föll offer för nazisternas utrotningspolitik. Men att på allvar hedra nazismens offer innebär att bekämpa alla former av rasism och antisemitism här och nu.

En brunblå regering kan snart styra Sverige. En regering beroende av ett parti, Sverigedemokraterna, som utvecklats direkt ur den nazistiska rörelsen med SS-veteraner bland grundarna. Detta får vi inte blunda för om vi har den minsta respekt för en historisk lärdom av vad handfallenhet för auktoritära rörelser kan leda till.

Från tiden då Sverigedemokraterna hette “Bevara Sverige Svenskt” och fram till idag har de ständigt bedrivit en rasistisk politik. Denna politik kännetecknas av ett grundmurat förakt för invandrares och politiska motståndares fri- och rättigheter och den hotar att slå mycket hårt mot en stor del av alla oss som bor här i Sverige.

Därför samlas vi i år under parollen: bekämpa antisemitism och all rasism

Vi kommer samlas vid Stora teatern 18.00 för att sedan gå till Gustaf Adolfs Torg i ett fackeltåg. Ungefär vid 19.00 anländer vi till Gustaf Adolfs Torg där vi avslutar manifestationen med ett antal kortare tal. Demonstrationen är partipolitiskt oberoende och samtliga plakat och banderoller ska ha koppling till kvällens tema.

Skriv till vår sida om din organisation vill ställa sig bakom manifestationen!

## Följande organisationer har hittills ställt sig bakom:
Riksföreningen Grunden
Ung Vänster Göteborg och Bohuslän
Allt åt alla Göteborg
Jordens vänner
Musiker mot rasism
ABF Göteborg
Extinction Rebellion Youth
Framåt kamrater
Göteborgare mot nazism

**Läs mer:**
https://www.facebook.com/events/s/fackeltag-till-minne-av-krista/505177384471796/