---
title: Klimataktivism - en del av demokratin eller inte?
date: 2024-04-11 18:00:00
forms: [Samtal]
locations: [Internet]
organizer: Naturskyddsföreningen i Skåne & Naturskyddsföreningen i Blekinge
addressName: Onlineevenemang
streetAddress: 
addressRegion: 
addressCountry: Sweden
source: https://www.facebook.com/events/1111547790159123/
---
Medverkande Tobias Rahm - utredare på Institutet för mänskliga rättigheter, Pia Björkstrand - försvarsadvokat för klimataktivister, Josefin Eidrup Dahlberg - klimataktivist på Återställ Våtmarker och Rune Stenholm Jakobsen - klimataktivist och styrelseledamot i Naturskyddsföreningen i Kristianstad-Bromölla.
 
Världen vägrar att se klimatförändringar som en kris, politiker vägrar lyssna på vetenskapen och de som höjer sina röster för klimatet tystas. Några försöker uppmärksamma krisen med civil olydnad genom att störa Vasaloppet, blockera riksdagen eller ställa sig upp på flygplan och plötsligt väcks en större debatt om vad som ryms och inte ryms i spelreglerna för ett demokratiskt samhälle. 

Vi på Naturskyddsföreningen använder inte civil olydnad som metod för förändring, men är en del av den breda miljörörelsen och måste därför ofta bemöta frågor om det. Därför vill vi anordna ett webbinarium där vi vågar diskutera och informera om vad lagen tillåter och vad konventioner säger men även vilka konsekvenser klimatförsvarare tvingas möta. 
 
Vilka olika typer av aktivism finns det? Hur långt är vi beredda att gå för att försvara klimatet och hur långt är vi beredda att gå för att försvara klimatförsvarare? Kom till webbinariet den 11e April så diskuterar vi tillsammans! 

Länk till webbinariet https//us02web.zoom.us/j/86931537826?pwd=SGQrdlJFdWI1QzZ2RVpLckowUFl2Zz09

Password 99

## Upplägg

Webbinariet anordnas av Josefine Friberg, klimatkoordinator på Naturskyddsföreningen i Skåne/Blekinge tillsammans med Rune Stenholm Jakobsen styrelseledamot i Kristianstad/Brömölla-kretsen, som kommer att dela egna erfarenheter och kunskap om konventioner som Sverige ratificerat och lyfter betydelsen av den senaste rapporten från FN om hur Sverige brister i åtagandet som att skydda miljöförsvarare.

Tobias Rahm från Institutet för Mänskliga Rättigheter talar om miljöförsvarare och mänskliga rättigheter, och berättar om Institutets färska årsrapport där temat berörs.  
 
Försvarsadvokat Pia Björstrand fick en klimataktivist frikänt från straff på grund av nödrätt och är insatt i klimaträttegångar med sabotagerubricering. 
 
Klimataktivisten Josefin Eidrup Dahlberg från Återställ Våtmarker satt häktad i 35 dagar för att demonstrera fredligt för klimatet. Hör vilka effekter repressionen har på rörelsen och engagemanget.  
