---
title: "Rebellpapporna gör uppror för klimatet"
date: 2023-11-12 11:00:00
forms: [Manifestation]
locations: [Göteborg]
organizer: Extinction Rebellion Göteborg
---
## Allt vi önskar till Fars dag är en ljus framtid för våra barn!

Det är extra viktigt att vi pappor och män reser oss och tar avstånd från det kunskapsförnekande och förakt mot klimat- och miljöengagemang, som tyvärr oftast kommer från män, och i stället visar på positiva exempel. Vi kliver fram som förebilder och tar kampen för våra barn och barnbarns framtid i både ord och handling. Vi kräver att regering och makthavare ändrar riktning och genomför de förändringar som krävs för att Sveriges klimatomställning ska vara i linje med Parisavtalet.

Rebellpapporna är spegling av Rebellmammornas alla manifestationer runtom i Sverige och världen. Med våra aktioner vill vi visa att också män bryr sig om mjuka frågor, såsom omsorgen för både våra egna och alla världens barn.

- Denna manifestation är fredlig och sker i linje med vår grundlagsstadgade yttrandefrihet och demonstrationsrätt. Polisen är informerad på förhand. Det finns ingen risk för juridiska följder för deltagande.
- Manifestationen passar såväl dig som är ny, som dig som är van vid klimataktioner. Ju fler vi blir ju starkare manifestation kan vi göra. Du är viktig!
- Vill du också vara med och göra en Fars dag-manifestation på din ort? Gå med i gruppen Rebellpappor i Sverige!

## VI TAR AVSTÅND FRÅN KUNSKAPSFÖRAKTET.
## VI BLUNDAR INTE FÖR FAKTA.
## VI KÄMPAR FÖR VÅRA BARNS FRAMTID.

Detta är en helt fredlig och laglig manifestation. Och det finns olika roller att ta, både för pappor och allierade. Du kan delta i den sittande formation vi ska inta, och om du vill kan du hålla en kort motivering på en eller ett par meningar om varför du deltar. Eller så vill du kanske hellre hjälpa till och dela ut informationsblad om manifestationen till förbipasserande.

Vi startar med en genomgång för alla innan vi går till platsen för manifestationen. Även om manifestationen är väldigt stillsam och enkel är extra viktigt att de som inte tidigare varit med om att genomföra den här sortens offentliga manifestationer/aktioner närvarar vid genomgången. Själva manifestationen tar ca 1 timme.

## VARFÖR?

Vi kommer att utföra en manifestation för att påminna om att klimat- och miljökrisen eskalerar, och att kraftfulla åtgärder krävs nu innan det är för sent att agera. Vi vill synliggöra att politiker och makthavare inte längre kan blunda för eller spela ner krisen, och att miljontals människor lider och drabbas redan idag. Vi vill visa att vi tar avstånd från kunskapsförnekandet, arrogansen och föraktet för miljö- och klimatengagemang, som framför allt kommer från andra män. Vi vill vara ett positivt exempel och visa att vi tar kampen får våra barns framtid i ord och handling. Vi vill uppmana vår nya regering att ändra riktning och genomföra de förändringar som enligt forskningen behövs för att Sveriges klimatomställning ska vara i linje med Parisavtalet.

## FÖRBEREDELSER
- Förbered en skylt med ett kort budskap i text om varför du är med på manifestationen eller med ett kort klimatbudskap (titta på bilder och videoklipp från tidigare manifestationer med Rebellmammorna eller XR för inspiration!). Det kommer även vara möjligt att göra skylt under samlingen innan manifestationerna.
- Dela eventet och bjud personligen in personer du känner att delta. För många är den enda anledningen till att man inte deltar på klimatmanifestationer att man inte fått en inbjudan eller inte känner någon annan som är med.

## OM OSS
Rebellpapporna samlar pappor och allierade som vill engagera sig för klimatet. Rebellpapporna är en del av Extinction Rebellion (XR) som är en internationell klimatrörelse som använder fredlig civil olydnad för att uppmärksamma och kräva omställning och systemförändring.

**Om du inte deltagit i liknande manifestationer eller aktioner tidigare kan det vara bra att vara insatt i XRs och Rebellpappornas principer och värderingar som finns på https//extinctionrebellion.se/om-oss/ och i https//www.facebook.com/groups/583541883504847 på Facebook**

## EXTINCTION REBELLIONS KRAV
- TALA KLARSPRÅK - Regeringen måste utlysa klimatnödläge och kommunicera vilka förändringar vi står inför.
- AGERA NU - Regeringen måste agera omedelbart och minska Sveriges klimatutsläpp till netto noll år 2025.
- STÄRK DEMOKRATIN - Regeringen måste inrätta och vägledas av ett medborgarråd. 

Läs mer: https://www.facebook.com/events/279369588293794/
