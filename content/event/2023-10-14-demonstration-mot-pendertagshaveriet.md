---
title: Demonstration mot Pendeltågshaveriet i Sthlm!
date: 2023-10-14 12:00:00
forms: [Demonstration]
locations: [Stockholm]
organizer: Pendeltågsupproret
---
DEMONSTRERA mot pendeltågskaoset lördag 14/10 kl 12.00 - 13.00 på din station!

Vi i Pendeltågsupproret vill nu visa vårt missnöje med den havererade pendeltågstrafiken.

Eftersom man inte längre kan lita på att pendeln tar en dit man ska, har vi beslutat att man samlas och protesterar på den pendelstation som ligger närmast där man bor. Vi ses alltså utanför vår närmaste station kl 12.00 och förenas i vår ilska mot pendelkaoset och ansvariga politiker.

Fungerande kollektivtrafik är en demokratifråga. Varje dag med pendeltågsförseningar kostar MINST 35 miljoner i samhällskostnader.

I vår facebookgrupp “Pendeltågsupproret” har vi gjort många beräkningar baserat på forskning och statistik, vi har intervjuer med politiker och drabbade, m.m. Kom med i vår grupp, läs mer och engagera dig!

Alla har vi väl fått nog nu? Låt oss demonstrera för allas rätt att resa och en fungerande vardag.

Det här är exempel på vad budskap skulle kunna vara, efter omröstning i pendeltågsupproret:

- FIXA PENDELN NU!
- TA TILLBAKA VÅRA TÅGVÄRDAR!
- UT MED MTR!
- LYSSNA PÅ LOKFÖRARNA!
- GÖR OM, GÖR RÄTT!
- 35 MILJONER KR PER DAG!
- SÄKERHETEN FÖRST!
- TRYGGHETEN TILLBAKA!
- AVGÅ ANTON FENDERT
- AVGÅ JENS SJÖSTRÖM!
- AVGÅ DAVID LAGNEHOLM!
- TILLGÄNGLIGHET FÖR FUNKTIONSHINDRADE PÅ LIKA VILLKOR!
- SÄNK PRISET PÅ MÅNADSKORTET NU!
- AVPRIVATISERA KOLLEKTIVTRAFIKEN NU!

Ta en kartong eller ett A4-papper, och skriv ner din favorit, eller uttryck själv din åsikt om detta haveri!

Dela det här evenemanget till alla ni känner! Det görs drygt 400 000 resor med pendeln varje dag. Inräknat alla resenärer och era familjer/vänner kan vi bli minst en miljon demonstranter. Dela om ni också är besvikna, om ni också vill protestera, om ni också vill få en förändring, om ni också vill dra ert strå till stacken som resenärer, då protesterar ni nu!

Vi ses den 14 oktober klockan 12, väl mött!

/Alla vi i Pendeltågsupproret!

pendeltagsupproret@gmail.com

Läs mer: https://www.facebook.com/events/648045804095301/