---
title: "Kärrtorp tio år - antifascism är fortfarande självförsvar"
date: 2023-12-16 13:00:00
forms: [Forum]
locations: [Stockholm]
organizer: "Linje 17 mot rasism"
addressName: "Turteatern"
streetAddress: "Lågskärsvägen 13"
postalCode: "121 55"
addressRegion: "Johanneshov"
addressCountry: "Sweden"
source: "https://www.facebook.com/events/s/karrtorp-tio-ar-antifascism-ar/861207325501223/"
---
Lördagen den 16 december bjuder Linje 17 mot rasism tillsammans med andra lokala och antifascistiska grupper in till en dag av evenemang för att minnas nazistattacken i Kärrtorp 2013.

Med avstamp i den gemensamma erfarenheten av att ha blivit angripna av beväpnade nazister, lyckats mota bort dem, och veckan därpå samla 16 000 människor på Kärrtorps IP i den största antirasistiska demonstrationen någonsin i Sverige, bjuder vi in till en dag i lokalorganiseringens tecken.

Attacken var inte bara en attack mot personerna som befann sig på torget den där decemberdagen, den var ett angrepp på alla de värden, mötesplatser och mellanmänskliga relationer vi värnar.

Att vi med gemensam kraft lyckades vända det till en antifascistisk seger är något som vi bär med oss nu, i en tid av ekonomisk, politisk och ekologisk kris, när vi återigen samlas på torget.

Vi kommer samman för att att kollektivt minnas det som hände och uppmärksamma och stärka organiseringen i vårt lokalsamhälle. Antifascism må ha plockats bort från den parlamentariska agendan, men vi finns kvar, och det är genom våra rötter som vi kopplas samman och står pall.

Programmet bjuder på musik och mat, en muntlig rekonstruktion av händelserna på torget med vittnesmål, en fotoutställning på Turteatern, filmvisning, panelsamtal med företrädare för lokala organisationer och antifascistiska grupper, och fika. Välkomna, alla!

Datum: lör 16 december 2023

Tid: kl 13-17

Plats: Vi ses på torget i Kärrtorp kl 13 och går tillsammans till Turteatern strax innan kl 14.

## Program:

- Kl 13: Samling på Kärrtorpsplan. Mat, musik, muntlig rekonstruktion av det som hände på torget den 15 dec 2013
- Kl 14: Samling på Turteatern, Lågskärsvägen 13
- Kl 14:15: Vägen till Kärrtorp. Panelsamtal med Linje 17 mot rasism + vänner
- Kl 15: Filmvisning: Antifascisterna (kortad version med fokus på händelserna i Kärrtorp)
- Kl 15:45: Paus
- Kl 16: Efter Kärrtorp - vad hände sedan? Panelsamtal med lokala grupper och organisationer som är aktiva idag
- Kl 16:45: Paus
- Kl 17-18: Öppen scen
- SLUT 