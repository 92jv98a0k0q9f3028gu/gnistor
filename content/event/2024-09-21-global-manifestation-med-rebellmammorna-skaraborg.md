---
title: "GLOBAL MANIFESTATION MED REBELLMAMMORNA SKARABORG"
date: "2024-09-21 10:30:00"
enddate: "1970-01-01 01:00:00"
locations: [Skaraborg]
forms: [Manifestation]
organizer: "Extinction Rebellion Sverige"
addressName: 
streetAddress: "Stora torget 9"
postalCode: "SE-521 42 Falköping"
addressRegion:
addressCountry: "Sverige"
source: https://www.facebook.com/events/861100542248652/
---
Varmt välkomna till den sjätte globala manifestationen med Rebellmammorna och Mothers rebellion. Det här en manifestation i Rebellmammornas anda med klimatet i fokus.

Global uppvärmning, förlust av biologisk mångfald och annan miljöförstöring hotar barn idag och i framtiden. Manifestationen sammanfaller med FN:s Summit of the Future och den första "Global action week for peace and climate justice". Temat för manifestationen är kopplingar mellan krig, militarism och klimaträttvisa. 

VEM? Mammor och allierade över hela världen. Är du ny rebellmamma så är det här en perfekt första manifestation! Barn är förstås också välkomna att följa med.

VAD? Vi har spridit det enkla svenska konceptet “cirkeln” över världen. En cirkel med mammor sitter ner tillsammans med sina ansikten vända mot förbipasserande, medan musik spelas. Vi hjälper oss själva och andra att få kontakt med våra känslor kring klimatkrisen. Vi kan ha skyltar med namnen och/eller ålder på våra barn, eller andra klimatbudskap. Det här är en lugn och känslosam manifestation i Rebellmammornas anda. Vi har sökt tillstånd för manifestationen.

NÄR? Lördag den 21 september kl 10.30.

VAR? Stora torget i Falköping. Samling framför restaurangen i Plantis.

## HUR? 
10.30 Vi samlas först för en introduktion, speciellt för dig som är ny. Vi går igenom hur manifestationen går till, vilka som är ansvariga för vad och vad som är viktigt att veta och tänka på. Det är viktigt för oss att du är välinformerad och känner dig trygg och välkommen.

11.30 Vi delar in oss i vän-grupper och ser efter varandra under manifestationen. Du som redan varit med på en manifestation kan ansluta här, eller tidigare.

11.45 Vi går i ett tåg till den plats vi valt. Vi sätter oss i en cirkel. Vi sitter tysta och lyssnar på musik under manifestationen. Den som vill kan hålla ett kort tal eller så håller vi ett gemensamt tal med talkör. Den som har svårt att sitta på marken får gärna ta med en stol.

13.00 Vi avslutar med att tåga tillbaka till vår samlingsplats och ha en gemensam avslutning.

TA MED: Kläder efter väder, något att sitta på. Ta med dig en skylt med dina barns namn och/eller ålder eller annat klimatbudskap. 

Sedan den första manifestationen i augusti 2022, har Rebellmammorna fortsatt att växa. I Sverige finns det numera närmare 8000 mammor i våra grupper. De har hållit och deltagit i åtskilliga manifestationer i snart 30 olika svenska städer.

## WE ARE MOTHERS REBELLION
Vi är mödrar, mor- och farmödrar, fastrar och mostrar, systrar, döttrar, och allierade. Vi vet att de som är minst ansvariga för orsakerna till klimatkrisen också är de som ofta drabbas värst. Vi tror på kraften i att mödrar och andra föräldrar och vuxna från hela världen kräver klimaträttvisa.

Mammor finns överallt. Genom historien har mammor stått upp och bekämpat orättvisor och nu vill vi göra samma sak. Vi tror att mammor har kraften att nå fram till både hjärta och hjärna, känslor och sinnen, inte bara hos våra politiker utan hos varenda människa över hela planeten.

Det är dags att ta vår förtvivlan, oro och kärlek till våra barn, och allas barn, och omvandla den till handling. Vi tror att mammor kan göra skillnad.

Varmt välkommen!

Om du vill veta mer, hittar du information och inspiration här:

https://extinctionrebellion.se/bli-aktiv/grupper/rebellmammorna/

www.mothersrebellion.com

Instagram: mothersrebellionglobal & Rebellmammornasverige

Facebookgrupp: Rebellmammor i Sverige, Rebellmammorna Skaraborg