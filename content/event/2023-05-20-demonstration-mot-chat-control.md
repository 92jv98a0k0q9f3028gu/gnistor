---
title: Demon­stration mot Chat Control 2.0
date: 2023-05-20 15:00:00
forms: [Demonstration]
locations: [Stockholm]
organizer: Konstellationen, DFRI & 5 juli
---
Förslaget till den nya EU-förordningen som kallas Chat Control 2.0 debatteras flitigt. Det är ett mass­övervaknings­förslag som har lagts fram av EU-kommissionär Ylva Johansson. Förslagets officiella syfte är att motverka spridning av barn­övergrepps­material. I praktiken skapar förslaget en mass­övervaknings­apparat som kan missbrukas när den väl är på plats.

Chat Control 2.0 förutsätter att nästan all digital kommunikation övervakas för att kunna skannas efter olagligt material. Det går nämligen inte att på förhand att veta vilket material som är olagligt. Total­sträcks­krypterade chattappar (till exempel Signal och Whatsapp) tvingas att antingen installera bakdörrar eller lämna EU.

Kritiken har varit hård från människorättsvärnande organisationer, ledarsidor och IT-säkerhetsexperter. Skälen är flera.

* Förslaget strider mot de mänskliga rättigheterna, Europa­konventionen och vår grundlag gällande rätten till privatliv och privat korrespondens.
* Förslaget tar bort journalisters möjlighet att kommunicera konfidentiellt med sina källor.
* Förslaget kräver skannings­metoder som har omfattande problem med feldetektering.
* Förslaget ökar risken för dataläckor av privata bilder och känsliga uppgifter.
* Förslaget påverkar inte förövarna som sprider barn­övergrepps­material via privata servrar.
* Förslaget öppnar för ändamålsglidning. Övervakningen ska enbart användas för att skanna efter barn­övergrepps­material, men det har redan börjat pratas andra användning­sområden. Andra stater kan också missbruka bakdörrarna för andra ändamål.

Vi uppmanar därför alla som värnar om integriteten och vill stoppa massövervakningen att delta på demonstrationen. Vi samlas under parollen:

## Integritet stärker. Övervakning försvagar. Stoppa Chat Control!

Evenemanget är partipolitiskt obundet, vilket innebär att inget parti är med som arrangör. Evenemanget arrangeras av Kamrat­data­föreningen Konstellationen, Föreningen för Digitala Fri- och Rättigheter (DFRI) och 5 juli-stiftelsen.

Vi samlas på Mynttorget i Stockholm den 20:e maj 2023 klockan 15.00. För mer information, kontakta Samuel Skånberg (samuel@bitar.se).

Läs mer: https://chatcontrol.se/demo-sthlm/