---
title: "Take Concrete Action - öppet infomöte"
date: 2024-05-08 18:00:00
forms: [Möte]
locations: [Stockholm]
organizer: "Take Concrete Action"
addressName: "Solidaritetshuset"
streetAddress: "Tegelviksgatan 40"
postalCode: "116 41"
addressRegion: "Stockholm"
addressCountry: "Sweden"
source: "https://www.facebook.com/events/1109197783670348/"
---
## INTRODUKTION: SKOGEN

Vi har fruktat den, vi har levt av och i den, bearbetat och genom århundranden format den, för att idag kanske framför allt projicera drömmar och önskningar på den. Genom de nordiska ländernas allemansrätt har vi, i varierande omfattning, rätt att röra oss genom den. Vi tar svampen, bären och djuren som lever i den för givet. Alla har en relation till den. Den talas om som en vara och en tillgång.

Men hur blir gröna skogar till guld? Och vad gör det med skogen?

I Sverige används nästan 80% av avverkad skog till kortlivade produkter, och 25% till specifikt pappersmassa, i en enormt energikrävande industri. Pappersmassaindustrin är de främsta pådrivarna av kalhyggesbruk, eftersom det ger snabb tillgång till billigt virke av låg kvalitet. De är motorn i dödsmaskinen. Vi vill nu sätta fokus på pappersmassaindustrin; inte därför att ett enskilt bruk på en särskild plats är värre än något annat, utan därför att svensk skog är hotad, och med den en bebolig jord.

## ÖPPET INFOMÖTE

Denna sommar samlas vi därför i Gävle. Med detta infomöte vill vi prata om sommarens klimatläger, varför vi samlas, vad vi kan göra åt hoten mot svensk skog – och hur vi kan gå från tanke till handling.

- Plats: Solidaritetshuset, Tegelviksgatan 40
- Datum: Onsdag 8 maj, kl. 18:00-19:30
- Hitta hit: 10-15 minuter promenad från Skanstull. Närmaste busshållplats, Barnängen.

Det kommer serveras mat och dryck till en överkomlig kostnad.

## OM TAKE CONCRETE ACTION

Nätverket TCA är en blandad skara klimaträttviseaktivister ifrån olika delar av Sverige som har tröttnat på politikers oförmåga att få saker gjort i miljö- och klimatfrågan. Vi vill att du kommer med oss till Gävle, umgås, nätverkar och filar på aktioner – för en värld värd att leva i! Vi tror på låga trösklar och att alla ska kunna delta efter förmåga.