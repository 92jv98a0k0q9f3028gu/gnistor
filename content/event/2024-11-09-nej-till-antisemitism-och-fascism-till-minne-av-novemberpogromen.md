---
title: "Nej till antisemitism och fascism! Till minne av Novemberpogromen"
date: "2024-11-09 18:00:00"
locations: [Malmö]
forms: [Manifestation]
organizer: "Vänsterpartiet Malmö"
addressName: "Möllevångstorget"
streetAddress: "Möllevångstorget 5C"
postalCode: "SE-214 25 Malmö"
addressRegion:
addressCountry: "Sverige"
source: https://www.facebook.com/events/553145790699698/
---
Vänsterpartiet anordnar tillsammans med ABF och Ung Vänster en minnesceremoni på Möllevångstorget för att minnas den fruktansvärda natten den 9 november 1938, då nazister vandaliserade judiska affärer, brände böcker, och slog ihjäl människor enbart för att de var judar, under det som kom att kallas för Kristallnatten.

- NÄR? Lör 9 november kl 18.00
- VAR? Möllevångstorget

I år är det extra viktigt att minnas de människor som har mördats och förföljts, enbart på grund av sin etnicitet, religion och sexualitet. 2024 är antisemitismen och fascismen tilltagande i hela Europa. Extremhögerpartier har gått starkt framåt i Tyskland och Österrike. I Sverige har vi ett parti med rötter i den nynazistiska rörelsen som stödparti till regeringen. I USA är det en presidentkandidat som stöds av vitmaktrörelser och som pratar om en ”förgiftning av det amerikanska blodet” och kallar sina motståndare för ”ohyra”. Allt som ett eko från 1930-talets Europa. I Mellanöstern pågår samtidigt ett urskillningslöst dödande och en avhumanisering av palestinska offer som drivs på av den högerextrema israeliska regeringen. I skuggan av detta ökar också antisemitismen i Sverige och Europa.

Aldrig har det varit så viktigt att stå upp mot antisemitismen, rasismen och fascismen. Den 9 november, kl. 18.00, samlas vi därför på Möllevångstorget för att minnas offren för Kristallnattens nazistiska pogromer och visa att vi fortsätter att kämpa mot antisemitism, rasism och fascism på Malmös gator.
