---
title: Flyktingfängelser former för motstånd och abolitionistiska alternativ
date: 2024-02-22 19:00:00
forms: [Samtal]
locations: [Malmö, Skåne län]
organizer: Amalthea Bokkafé
addressName: Sociala Centret Solidar
streetAddress: Bragegatan 24
addressRegion: Malmö, Skåne län
addressCountry: Sweden
source: https://www.facebook.com/events/800042678599749/
---
Vi kallar det för flyktingfängelser medan svensk lagstiftning kallar det för förvar. Inlåsningen av personer på flykt är en nationell och global företeelse som väldigt tydligt visar på den strukturella orättvisa som vårt nuvarande system innebär, där även barn låses in i avsaknad av rätt “papper”. Vad tjänar flyktingfängelser för syften och vad kan göras för att förhindra deras existens? 

Vi inleder kvällen med Ida Nafstad, forskare i rättssociologi vid Lunds universitet med fokus abolitionism, som ger en kort historik kring kriminalisering av migration och inlåsning av migranter, och lyfter vad Tidöavtalets våldsamma förslag kommer att innebära i form av hårdare jakt på papperslösa och utökning av statens repressiva räckvidd.

Kvällen fortsätter med ett panelsamtal där vi gästas av kamrater från No Border Boiling Pot i Stockholm, ett nätverk av aktivister med och utan papper, som arbetar mot gränser och de rasistiska, kapitalistiska och statliga strukturer som skapar dem. Under hösten 2023 startade de en kampanj för att stänga alla förvar i Sverige. De delar med sig av sina erfarenheter kring att organisera sig mot flyktingfängelser och diskuterar vilka möjligheter det finns att göra motstånd för personer som är inlåsta i förvaren, vilka protester som behöver göras utifrån och vad vi kan lära oss från motstånd mot inlåsning i förvar på andra platser i Europa.

Därefter bjuder vi in till ett gemensamt samtal där vi försöker fundera kring och diskutera former och strategier för motstånd, och abolitionistiska alternativ till flyktingfängelser.
