---
title: "Marx25"
date: 2025-10-24 10:00:00
endDate: 2025-10-25 19:00:00
forms: [Forum]
locations: [Stockholm]
organizer: "Centrum för marxistiska samhällsstudier"
addressName: "Hägerstensåsens medborgarhus"
streetAddress: ""
postalCode: ""
addressRegion: "Stockholm"
addressCountry: "Sweden"
source: "https://www.cmsmarx.org/marx25/"
---
Den 24–25 oktober 2025 är ni alla varmt välkomna till Hägerstensåsens medborgarhus i Stockholm. Vi kommer fylla lokalerna med samtal och föreläsningar på temat Imperialism. Lenin skrev om imperialismen som kapitalismens högsta stadium, men vi vill också slå ett slag för en förnyad diskussion om hur imperialismen kan fungera som analytiskt begrepp idag.

Inte minst välkomnar vi bidrag om imperialismens aktualitet idag i ekonomisk, ekologisk, politisk, social och kulturell mening, inte endast som ett avgränsat historiskt fenomen. Bidragen kan handla om imperialism på internationell nivå, den historiska kolonialismens och imperialismens följdverkningar idag, samtida folkmord (Palestina), invasioner (Ukraina), konflikter mellan olika imperialismer (USA, Kina, Ryssland), transnationella företags exploatering i det globala Syd (Lundin Oil, Maersk, Dole), andra och mer subtila former för dominans och exploatering. Även lokala och regionala aspekter välkomnas: hur imperialismen i vid mening påverkar lokalsamhällen, exempelvis segregation på rasmässig grund i städer.

Givetvis är även bidrag som behandlar motstånd i olika former, såsom antiimperialism, antikolonialism och antifascism välkomna. Dessutom uppmuntrar vi analyser som kopplar samman imperialismtemat med ödesfrågan om klimatförändringarna.

Du som vill bidra med en individuell presentation sänder in ett abstract om 200–300 ord. Följande ska ingå: titel, språk (svenska/skandinaviska eller engelska) samt översiktlig be­skrivning av vad bidraget ska handla om.

För sessioner (inkl. workshops och panelsamtal) skickar ni ett abstract om 300–400 ord med förslag till upplägg, språk (svenska/skandinaviska eller engelska), översiktlig beskrivning av innehåll och tema: teoretiskt sammanhang, klara deltagare med namn och titel på paper samt önskemål om ytterligare medverkande.

Abstract skickas senast den 17 april 2025 till marxconf@cmsmarx.org