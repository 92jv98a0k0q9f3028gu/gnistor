---
title: Varför behöver vi utopier?
date: 2024-04-09 17:30:00
locations: [Stockholm]
forms: [Föreläsning, Samtal]
organizer: "CMS - Centrum för marxistiska samhällsstudier"
addressName: Teater Tribunalen
streetAddress: Hornsgatan 92
postalCode: 118 21
addressRegion: Stockholm
addressCountry: Sweden
source: "https://www.cmsmarx.org/varfor-behover-vi-utopier/"
---
Den första föreläsningen i en serie samtal under våren och hösten om vårt behov av utopier och bristen på utopiskt tänkande och fantasi i dagens samhälle.

## Medverkar gör skribenterna och debattörerna:
- Roland Paulsen - författare och sociolog
- Nina Björk - författare och litteraturvetare
- Mathias Wåg - journalist, medlem av Brands redaktion och driver podden Apans anatomi
- Modererar gör Ann Ighe - ekonomisk historiker och genusforskare

Vad drömmer vi om? Vilken värld önskar vi? Har vänstern ett behov av utopiska visioner? Socialister anklagas ömsom för att vara naiva idealister med orealistiska drömmar om ett mer rättvist samhälle, ömsom för att vara eviga gnällspikar som är bättre på att klaga över sakers förfall än på att formulera alternativa samhällsvisioner - detta i en tid av pågående klimatkris och galopperande ojämlikhet där torftig realpolitik frodas. Kanske är det just när det politiska mörkret ligger som tätast som behovet av utopier är som störst?

Centrum för marxistiska samhällsstudier bjuder i samarbete med transform! europe in till ett panelsamtal om vänsterns behov av utopier och utopiskt tänkande på Teater Tribunalen i Stockholm.

Kvällen är starten på en längre samtalsserie där vi utforskar olika infallsvinklar på utopier och behandlar ämnen såsom utopier genom historien, reella vägar mot utopier, klimatkrisen, feministiska utopier och situationism. Har du förslag på frågor relaterade till utopier som du önskar belysta inom denna serie så är du välkommen att höra av dig till CMS (cms@cmsmarx.org).

Det är dags att vakna från den kapitalistiska realismen och väcka den politiska fantasin till liv!

- Dag: Tisdag den 9 april
- Tid: kl.18-20, dörrarna öppnas för mingel kl. 17.30
- Plats: Teater Tribunalen, T-bana Zinkensdamm
