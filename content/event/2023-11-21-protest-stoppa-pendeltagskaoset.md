---
title: "Protest - Stoppa pendeltågskaoset"
date: 2023-11-21 16:45:00
forms: [Demonstration]
locations: [Stockholm]
organizer: Enhetsfront för Palestina
addressName: "Region Stockholm"
streetAddress: "Lindhagensgatan 100"
addressRegion: "Stockholm"
addressCountry: "Sweden"
source: "https://www.facebook.com/events/269377695629811/"
---


På tisdag 21 november 16.45-17.30 samlas vi i kampanjen Stoppa pendeltågskaoset utanför SL och Region Stockholms trafikförvaltning för en protest, där vi kommer att hålla tal om kaoset och protestera med skyltar. Ta gärna med en egen skylt med just det slagord du brinner för!

- **Var?** Lindhagensgatan 100 utanför SL och Region Stockholm, Trafikförvaltningen
- **När?** 16.45-17:30

## Bakgrund

De flesta i Stockholmsområdet har på ett eller annat sätt berörts av det totala kaoset och haveriet i pendeltågstrafiken. Pendeltågskaoset har pågått under lång tid. Många har visat solidaritet med tågförarnas arbetssituation genom att på olika sätt protestera mot avskaffandet av de viktiga tågvärdarna.

Protesterna handlar så klart också om resenärernas situation, med ständiga och dagliga förseningar och/eller inställda tåg, ständigt ökande pris för SL-kort, ökade svårigheter för funktionshindrade att resa i kollektivtrafiken m.m. Folk behöver ta sig till och från jobb och skola varje dag!

Vems fel är det? Att MTR är ett skurkbolag med undermåliga förhållanden för sina arbetstagare är välkänt. Haveriet och pendeltågskaoset handlar om att operatören har vanskött sitt uppdrag, medan politiker har flytt från sitt ansvar. Grundorsaken är privatiseringen av något som borde vara en grundläggande samhällsservice.

Nyligen meddelade regionpolitikerna, efter alla protester, att kontraktet med MTR bryts i förväg. Från mars nästa år ska SJ ta över driften av pendeltågen. Men ännu finns inga garantier för att tågvärdarna kommer att återinföras. Det finns heller inga garantier för att kaoset kommer att upphöra. Anställda och resenärer står nu inför en lång vinter med fortsatt kaos. Vi måste sätta press på politikerna, SJ, och på MTR fram till övertagandet! Resenärer och arbetare i kollektivtrafiken kan inte vänta, och ansvariga politiker måste ställas till svars NU.

## Vi säger:

- STOPPA PENDELTÅGSKAOSET
- SÄKERHET FÖRE VINSTER – ÅTERINFÖR TÅGVÄRDARNA
- SPARKA UT DE PRIVATA FÖRETAGEN FRÅN KOLLEKTIVTRAFIKEN
- KLIMATKRISEN FÖRVÄRRAS – INFÖR AVGIFTSFRI KOLLEKTIVTRAFIK

Vi ses där! Alla är välkomna!