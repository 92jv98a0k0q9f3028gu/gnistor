---
title: Demonstration mot gruvboomen!
date: 2023-09-16 09:30:00
forms: [Demonstration]
locations: [Stockholm]
organizer:
---
Lördagen den 16e september samlas människor från hela landet, Sápmi och det internationella samhället, på Sergels torg i Stockholm för en gemensam stående demonstration mot den gruvhets som nu sveper över landet och världen.

Vi är övertygade om att det inte går att lösa klimatkrisen genom att öppna nya gruvor överallt som förstör värdefulla vattentillgångar och känsliga ekosystem.

# Intakta ekosystem bidrar med klimattjänster!

Nu krokar vi arm med mer än 90 miljö-, kultur- och människorättsorganisationer i Sverige, plus internationellt verksamma miljöorganisationer och nätverk och gör gemensam sak för att skydda vårt vatten, vår natur, vår kultur, djuren och våra barns och barnbarns framtid på den här planeten!

Nu är det allvar! EU Kommissionen har lagt fram ett nytt lagförslag till Europaparlamentet som just nu behandlas: EU Critical Raw Materials Act. I lagförslaget finns ett avsnitt som handlar om att företag kan ansöka om att få komma med på en lista över s k kritiska projekt (over riding public interest). Kommer företagen med på den listan kan de få undantag från EUs egna miljöskyddslagar och en betydligt snabbare tillståndprocess (24 månader från ansökan till tillstånd), hjälp med finansiering mm. Som förslaget ligger just nu innebär det dessutom att även om miljökonsekvensutredningar visar att verksamheten kan få stor negativ påverkan på vattnet, miljön, människors och djurs hälsa, kan bolagen ändå få tillstånd! Regeringen har lagt förslag till ändringar i lagstiftningen för att snabba på tillståndsansökan för gruvor. 

Oron ökar nu för hur vi ska kunna skydda vårt vatten och natur, kultur och människors och djurs häls om lagförslaget går igenom. 
Sverige ses som en idealisk plats att starta och driva nya gruvor i, med hänvisning till "vår stränga miljölagstiftning", samtidigt som man gör allt för att försvaga just denna viktiga lagstiftning.

Vi har hamnat i ett ohållbart läge, där gruvindustrins lobbyorganisationer fått alldeles för stor makt över våra lagstiftare.
Nu räcker det!

Kom till Sergels torg den 16e september och visa att vi är många som sätter ner foten - för Rent Vatten - Fast Mark - Ett Levande Kulturarv - Solidaritet och Rättvisa!

## PROGRAM är ännu inte spikat men klara talare är:

- Diego Marin, European Environmental Bureau, Bryssel
- Gunilla Högberg-Björck, miljöjurist GBH Miljörätt
- Sara-Elvira Kuhmunen, ordförande i Sáminuorra
- Gudrun Schyman, Klimataliansen
- Lisa Wanneby, ordförande i Urbergsgruppen 
- Tor Tuorda, Gruvfritt Jokkmokk
- Carl Schlyter, Greenpeace
- Mirko Nicolic, Internationella nätverket Yes to Life-No to mining
- Jonas Rudberg, Naturskyddsföreningen Riks
- Nik Märak, styrelseledamot, Sameföreningen i Stockholm
- Carina Gustafsson, ordförande i Urbergsgruppen Grenna-Norra 
- Kerstin Andersson, styrelseledamot i Amnesty Sápmi

Fler talare kan tillkomma.

## Musik:

- Moder Jords Trummare inleder ca 09.15
- Vänsterpartiets blåsorkester
- Gålmuk; Nik Märak, Nilla Märak och riksspelman Anders Hällström
- Astrid Lindstrand Tuorda
- Pia Björstrand
- Allsång med Vänsterpartiets blåsorkester
- Arrangör: Urbergsgruppen

Läs mer: https://www.facebook.com/events/3485221088418925
