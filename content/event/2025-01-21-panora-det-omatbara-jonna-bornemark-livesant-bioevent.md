---
title: "Panora: Det omätbara & Jonna Bornemark - livesänt bioevent"
date: "2025-01-21 17:30:00"
enddate: "2025-01-21 20:00:00"
locations: [Malmö]
forms: [Film]
organizer: "Det omätbara"
addressName: 
streetAddress: "Friisgatan 19C"
postalCode: "SE-214 22 Malmö"
addressRegion:
addressCountry: "Sverige"
source: https://www.facebook.com/events/448938874928802/
---
Välkommen på ett livesänt bioevent med Det omätbara och Jonna Bornemark den 21 januari! 

Filmen Det omätbara har berört över 15 000 biobesökare över hela landet. En viktig röst i filmen är författaren Jonna Bornemark, professor i filosofi och författare till boken "Det omätbaras renässans". Hon är också en känd röst från Filosofiska rummet och Sommar i P1, och sätter ord på en värld där nästan allt ska mätas och kvantifieras och lyfter fram värdet av det som inte kan fångas i siffror och statistik. 

Med utgångspunkt i filmen "Det omätbara" utforskar samtalet hopp, motstånd och möjliga vägar till förändring. Även regissör Nils Petter Löfstedt kommer finnas med i samtalet. Som publik i landet har du också möjlighet att skicka frågor till Jonna och Nils Petter. 

Program 
17.30 Filmstart Det omätbara 
19.00-19.50 Livesänt samtal från Bio Rio, Stockholm med Jonna Bornemark & Nils Petter Löfstedt + frågor från publiken i landet 
20.00 Slut
 
"Det finns scener som är bland de vackraste jag sett […] Det omätbara är en paradoxal film. Man fylls av värme, vrede och skam." Markus Wilhelmson, tidningen Vi

"Se den om du jobbar med människor, eller om du är en."
Frances Tuuloskorpi


Det omätbara
Att få 15 barn att somna på en förskola mitt på dagen. Att i hemtjänsten jaga minuter i hissen mellan vårdtagare. I Det omätbara vänder Nils Petter Löfstedt ömsint kameran mot sina föräldrar och den stora yrkesgrupp som arbetar med att ta hand om andra. Resultatet är en film om en just nu omöjlig ekvation. På samma gång en uppmaning till kamp och en varm skildring av det som definierar oss som människor. Berättelserna visar sig vara en krutdurk i Sverige 2024!

När: 21 januari 17.30
Vad: Film och livesänt samtal 
Biljett: https://panora.se/events/det-omatbara-livesant-samtal-med-jonna-bornemark/

Fler visningar av Det omätbara (utan samtal) hittar du här: https://panora.se/filmer/det-omatbara/
