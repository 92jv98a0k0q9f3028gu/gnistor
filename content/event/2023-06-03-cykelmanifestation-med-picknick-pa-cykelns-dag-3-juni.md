---
title: Cykelmanifestation med picknick på cykelns dag 3 juni
date: 2023-06-03 12:00:00
forms: [Manifestation]
locations: [Malmö]
organizer: Jenny Eriksson
---
Den 3 juni är det Cykelns dag. Det har FN bestämt. Det är en dag att lyfta cyklingens alla fördelar för miljön, klimatet, jämställdheten, demokratin och även plånboken. Men också en dag för cykelglädje!

Lördagen den 3 juni välkomnas alla rebellmammorna, deras familjer och vänner att hänga med på en härlig och festlig cykelmanifestation. Det gör vi för att hylla cykeln för att mer cykling är en viktig pusselbit i ett grön, fritt, lugnt och jämställt samhälle, men också för att vi vill ha en mysig aktivitet tillsammans innan sommarens alla äventyr. Ett perfekt tillfälle att välkomna alla som är nyfikna på Rebellmammorna. 

NÄR & VAR?
- Klockan 14-14.15 samling med cyklar utanför Malmö konsthall (nära Triangelns tågstation). Tiden är vald så att de minsta hinner sova middag )

- Klockan 14.30 börjar vi sakta att cykla tillsammans längs cykelvägar, utan att störa andras framfart, särskilt med tanke på att vi har cyklande barn med oss. Välkomna att ta med alla sorters cyklar, stora och små, lastcyklar, pyntade cyklar - en mångfald välkomnas! Och pynta gärna din cykel på något vis! 

Om möjligt har vi med oss musik i en cykelkärra och spelar låtar om cykling eller andra passande låtar. 
Det blir en barn- och familjevänlig parad med mycket glädje.

- Omkring klockan 15 anländer vi till Lugnets park där vi har en gemensam picknick. Det är en inhägnad park med gräsmatta, bänkar och bord, träd, skugga och lekplats.

- Vi registrerar cyklade minuter på https//www.cykelnsdag.com/ och bidrar till utmaningen som går ut på att samla cyklade minuter under 3 juni och slå världsrekord. 

#rebellmammorna #cykelnsdag2023

Läs mer: https://www.facebook.com/events/139827319073206/
