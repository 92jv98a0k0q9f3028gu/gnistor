---
title: Malmö mot rasism
date: 2022-09-13 19:00:00
locations: [Malmö]
forms: [Demonstationer]
organizer: Malmö mot rasism
---
Vi vet ännu inte utgången av valet, men vi vet att rasistiska utspel och attacker har varit närvarande under hela valrörelsen.

Vi vet att den organiserade fascismen, med hatbrott, skolattacker, och organiserade aktioner växer sig starkare.

Vi vet att rasismen, som pekar ut oss svarta, bruna, muslimer, romer, judar, oss i det som kallas utsatta områden, oss flyktingar, oss utan papper, alla oss,
som roten till alla problem verkar i skolan, på jobbet, i vardagen, i politiken.

Vi vet att det är våra kroppar och våra liv som är rasismens pris.

Vi vet att de med makt tjänar på att våra områden utarmas, att vi jobbar mer och för lägre löner, att vi är rädda.

Vi vet att du vet. Att du sedan länge har gråtit, oroat dig, varit förbannad, gjort motstånd med oss.

Vi vet att vi trots att vi känner oss ensamma är många. Många med knutna nävar i fickan, många som viskar sånger på tusen språk om andra världar vi hade kunnat leva i.

Vi vet inte hur vi krossar rasismen. Men vi vet att det är tillsammans.

Detta är en inbjudan till dig ❤

Kom, diskutera, gråt, förbannas och demonstrera med oss. 