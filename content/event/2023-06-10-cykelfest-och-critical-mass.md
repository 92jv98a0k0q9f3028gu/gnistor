---
title: Cykelfest och Critical Mass
date: 2023-06-10 13:00:00
forms: [Demonstration]
locations: [Norrköping]
organizer: Extinction Rebellion Norrköping
---
Det är dags att fira cykeln och samtidigt kräva bättre villkor för cykling* i Norrköping!

Cykelfrämjandet Östergötland och Extinction Rebellion Norrköping bjuder in till cykelfest och critical mass-cykling. Kom med din cykel och ta gärna med familj, vänner och bekanta!

Kl 13 samlas vi i Vasaparken för picknick och cykelrelaterade festliga aktiviteter. Det kommer bjudas på lite enkel fika, men ta gärna med eget samt en picknickfilt.

Kl. 14.30 är det dags för critical mass, då vi cyklar på gatorna tillsammans. Syftet är att visa vår synlighet genom att återta det offentliga rummet, vägar och gator med våra cyklar. 

Evenemanget är i samarbete med ABF.

## Våra krav till Norrköpings politiker

1. Ett helt sammanhängande cykelnät som går till och igenom alla områden, trygga nog för både barn och vuxna året om.

2. Säkra och entydiga korsningar, med rättvisa prioriteringar mellan flöden som skapar fungerande huvudleder för cykel.

3. Separerade cykelbanor med bredd för möten, skydd mot vägar med högre hastigheter, och gott underhåll.


## OM CRITICAL MASS

”Critical mass” är en typ av aktion där cyklister gör sig synliga och tar plats på stadens gator genom att cykla i klunga. Idéen kan beskrivas som ”säkra tillsammans” som enskilda cyklister är vi utsatta på vägarna men om vi cyklar tillsammans är vi säkra. De beskrivs som ”organiserad slump” utan ledarskap eller medlemskap och syftar till uppmana politiker och stadsplanerare till att bygga ut och bygga säker cykelinfrastruktur.

Rörelsen härstammar från Stockholm under 70-talet, men senaste vågen startade i San Fransisco under 90-talet. I Stockholms hålls en ”critical mass” sista fredagen varje månad (https//cykelaktion.se/) – liksom i många andra städer runtom i världen. 

## OM CYKLING 

Cykling och hälsa

Enligt Världshälsoorganisationen (WHO) är säker infrastruktur för promenader och cykling också en väg för att uppnå större jämlikhet i hälsa. Gång och cykling är dessutom tillgängliga och billiga transportformer som minskar risken för hjärtsjukdomar, stroke, vissa cancerformer, diabetes och till och med dödsfall. Följaktligen är förbättrad aktiv transport inte bara hälsosamt – det är också rättvist och kostnadseffektivt!

Cykling och hållbar utveckling

Cykeln är ett enkelt, prisvärt, rent och miljöanpassat hållbart transportmedel. Cykeln bidrar till renare luft och mindre trängsel och gör utbildning, sjukvård och andra sociala tjänster mer tillgängliga för de mest utsatta befolkningarna. Ett hållbart transportsystem som minskar ojämlikheter och samtidigt stärker kampen mot klimatförändringarna är avgörande för att uppnå de globala målen.

Läs mer: https://www.facebook.com/events/194328790214144/
