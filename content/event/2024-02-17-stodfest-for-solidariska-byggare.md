---
title: Stödfest för Solidariska byggare
date: 2024-02-17 17:00:00
forms: [Fest]
locations: [Stockholm]
organizer: "Allt åt Alla Stockholm"
addressName: "Kulturhuset Cyklopen"
streetAddress: "Magelungsvägen 170"
postalCode: "124 59"
addressRegion: "Bandhagen"
addressCountry: "Sweden"
source: https://www.facebook.com/events/1433030250618659/
---
Fackföreningen Solidariska byggare har senaste åren gjort ett enormt jobb med att organisera migrantarbetare. De har drivit in tiotals miljoner kronor till sina medlemmar som blivit bestulna på lön eller som blivit utnyttjade på andra sätt av arbetsköpare.

## Men nu behöver de din hjälp!

Lördag 17 februari från kl. 17 ses vi på Cyklopen för en helkväll med mat, samtal, musik och fest. (18-årsgräns)

Det gör vi för att stötta Solidariska byggare som nyligen förlorat ett fall i Arbetsdomstolen där de blivit dömda att betala 291 800 kronor i rättegångskostnader.

Stödfesten 17 februari på Cyklopen arrangeras av Allt åt alla Stockholm och SUF Stockholm. Insamlingen av pengar ansvarar Allt åt alla Stockholm för via swishnumret 123 083 48 87. Donera redan idag och märk betalningen med “Solidariska byggare”.

Preliminärt schema för 17 februari på Cyklopen (mer info kommer)

- 17:00 - Försäljning av mat startas och det hålls en inledande presentation av Solidariska byggare.
- 18:00 - 1900 Medlemmar i Solidariska byggare får själva berätta om sina upplevelser och om den fackliga organiseringen.
- 20:00 - Ett panelsamtal med inbjudna gäster om facklig organisering. (Mer info kommer).
- 21:00 - 02:00 - Fest med musik från DJs och dans.

Alla intäkter går oavkortat till att täcka Solidariska byggares rättegångskostnader.

Läs mer om bakgrunden till insamlingen och varför Solidariska byggare behöver din hjälp

PELLE SUNVISSON FRÅN SOLIDARISKA BYGGARE

Solidariska byggare har av Arbetsdomstolen dömts att betala 291 800 kronor i rättegångskostnader. Bakgrunden är ett fall där en av Solidariska byggares medlemmar med ursprung i Belarus under ett par års tid förvägrats semester, beordrats att arbeta obetald övertid och från chefen utsatts för ständiga kränkningar. Arbetsdomstolen ifrågasätter inte det, men dömer till bolagets fördel på en teknikalitet. Solidariska byggare ber nu om hjälp att bära kostnaden.

Fackföreningen Solidariska byggare bildades 2021 och hade då drygt 100 medlemmar. Sen dess har medlemsantalet sexdubblats och Solidariska byggare drivit in tiotals miljoner till sina medlemmar, företrädesvis migrantarbetare hänvisade till den mest förslummade delen av byggbranschen. Ombudens arbete sker med små resurser och genom mycket ideellt arbete. Den rättegångskostnad som ska täcka hundra arbetade timmar för det exploaterande bolagets advokat, motsvarar den genomsnittliga betalningen för ett års heltidsarbete för en förhandlare hos Solidariska byggare.
