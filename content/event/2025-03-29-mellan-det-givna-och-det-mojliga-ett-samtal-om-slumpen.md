---
title: "Mellan det givna och det möjliga. Ett samtal om slumpen"
date: "2025-03-29 14:00:00"
locations: [Malmö]
forms: [Samtal]
organizer: "Fronesis"
addressName: 
streetAddress: "Sankt Johannesgatan 7"
postalCode: "SE-211 46 Malmö"
addressRegion:
addressCountry: "Sverige"
source: https://www.facebook.com/events/1148902540250177/
---
Slumpen är ett mångtydigt och delvis motsägelsefullt begrepp. Slumpen har å ena sidan avfärdats som ett ingenting. Å andra sidan har den betraktats som ett grundläggande inslag i naturens ordning eller oordning. Slumpen är på samma gång en epistemologisk och en ontologisk kategori. Den präglar våra föreställningar om världen, från det stora – universums tillblivelse, evolutionen, historiens långa banor– till det lilla – förståelsen av det egna livsödet. Slumpen berör också flera grundläggande begrepp och frågor inom politisk teori, såsom determinism, teleologi och frihet, som ytterst gäller det politiska subjektets handlingsutrymme.

Tidskriften Fronesis bjuder in till ett samtal med utgångspunkt i sitt nummer om slumpen som utkom i höstas. En av numrets redaktörer, Shabane Barot, samtalar med författaren och fysikern Julia Ravanis som medverkat i numret. Kom och prata – lyssna – läs!

Bild: AI-genererad bild av Dall-E 3. En visualisering av "klinamen". Prompt: "generate an image of multiple parallel lines that disperse in chaos".
