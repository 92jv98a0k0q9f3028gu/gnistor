---
title: "Salong Doikayt"
date: "2025-03-19 18:30:00"
locations: [Stockholm]
forms: [Fest]
topics: []
organizer: "Svensk judisk vänster"
addressName: "Rönells Antikvariat"
streetAddress: "32 Birger Jarlsgatan"
postalCode: "114 29"
addressRegion: "Stockholm"
addressCountry: "sweden"
source: "https://organisera.org/events/2d94ec43-d169-41ca-8636-7a4c028fb7b4"
---
Som en del av 250-årsjubileet av judiskt liv i Sverige bjuder Svensk judisk vänster in till Salong Doikayt!

Doikayt, som betyder att närvara, är ett tillägg, en uppvigling, en slug pamflett, en vacker sång och en sorglig dikt.  Välkommen till en kväll med samtal, musik och dikter för kvällen presenterade av Håkan Blomqvist, Isak Gerson, Rotem Geffen och Hanna Rajs. Intäkterna från kvällen går till Svenska Hamnarbetarförbundet i solidaritet med deras blockad av krigsmateriel till och från Israel. Inträde från 100 kr. Allt går till Hamnarbetarförbundet.  

## Samtal

Isak Gerson i samtal med historikern och författaren Håkan Blomqvist utifrån dennes bok Socialism på jiddisch : Judiska Arbeter Bund i Sverige samt den nyutkomna Antisemitism och Antisionism - vad är vad? Om palestinasolidaritet och kampen mot judehat  

## Musik

Rotem Geffen  Nelly Klayman-Cohen - piano, sång  Isak Hedtjärn - klarinett, flöjt  Ingrid Schyborger - cello  Poesi  Hanna Rajs  Medverkande  Håkan Blomqvist är historiker med inriktning på arbetarrörelsen, nationalism, rasidéer och antisemitism. Bland hans böcker är Antisemitism och Antisionism - vad är vad? (2025), Socialism på jiddisch - judiska Arbeter Bund i Sverige (2020), Myten om judebolsjevismen - antisemitism och kontrarevolution (2013).  Isak Gerson är styrelseledamot för Svensk Judisk Vänster. Han har tidigare varit aktiv i Syndikalisterna Stockholm som bland annat facklig förhandlare och i Stockholms jiddischföreningar samt Sveriges Jiddischförbund.  Nelly Klayman-Cohen är sångerska, pianist och kompositör, och framträder under namnet Rotem Geffen. Hennes nya kritikerrosade album The Night is the Night (2024) är uppföljaren till albumet You Guard the Key (2021). Texterna är skrivna på tyska, engelska och hebreiska och bildar ett flerspråkigt samtal. Musiken är orkestrerad med några av Stockholms mest innovativa improvisationsmusiker.  

## Poesi

Hanna Rajs debuterade 2018 med Armarna som hyllades av kritikerna och nominerades till Borås Tidnings Debutantpris. Hennes första bok på Albert Bonniers Förlag var diktsamlingen Under månen (2020). Våren 2024 återvände hon till dikten med samlingen Samma, mamma, vilken nominerades till Augustpriset i kategorin Årets skönlitterära bok samt tilldelades SvD:s litteraturpris. 

Svensk judisk vänster är en ideell organisation som bildades för att organisera en judisk vänster i Sverige.