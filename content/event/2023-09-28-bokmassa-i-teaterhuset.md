---
title: Bokmässa i teaterhuset
date: 2023-09-28 18:00:00
end_date: 2023-10-01 17:00:00
forms: [Bokmässa]
locations: [Göteborg]
organizer: Göteborgs Stadsteater
---
Under Bokmässan, den 28 september–1 oktober, blir det litteraturfest även i teaterhuset. Välkommen in för fyra dagar av samtal och läsningar på Lilla Scen och i Foajébaren!

## 28 september 19.00 – 20.00 Lilla Scen

OM hat

Vad är hat? Vilka psykologiska, emotionella och politiska krafter driver på och döljer sig i det? Samtal, läsningar och musik inom ramen för Judisk Kultur i Sveriges samtalsserie OM. Medverkande Steve Sem-Sandberg, Hannes Meidal, Gabriel Itkes-Sznap, med flera. 

## 29 september 18.00 – 19.00 Lilla Scen

Nätter med familjen Cohen

Läsning och samtal med dramatikern Marianne Goldman om hennes nya bok Nätter med familjen Cohen som består av sex judiska pjäser. I samarbete med bokförlaget Korpen. 

## 30 september 10.00 – 13.00 Foajébaren

Yttrandefrihet, Turkiet, Istanbul – ett kulturpolitiskt samtal

Ett kulturpolitiskt samtal arrangerat av Ord&Bild i samarbete med Fronesis som ställer sig frågan vem hotar och vem försvarar yttrandefriheten idag? Medverkande Aslı Erdoğan, Helin Sahin, Ülkü Holago, Henrik Gundenäs, Johanna Hedenberg med flera. 

## 30 september 14.00 – 15.00 Lilla Scen

Är förlåtelse och försoning alltid möjligt?

Ett samtal mellan den schweiziske författaren Oscar Lalo, aktuell med sin roman Den föräldralösa rasen, och hans översättare Joachim Forsgren. Romanen handlar om Heinrich Himmlers Lebensbornsprojekt, ett mänskligt avelsprogram som pågick under andra världskriget. 

## 30 september 17.30 – 18.45 Lilla Scen

Poeten och dramatikern Jon Fosse – vem är han?

En kväll dedikerad till norrmannen Jon Fosses författarskap läsning, musik och samtal. 

## 1 oktober 17.00 – 18.00 Lilla Scen

2XDagerman Lo Dagerman

Teaterns bokmässa avslutas med den första delen i samtalsserien 2XDagerman. Lo Dagerman talar om sin nya bok Himlen nära – berättelsen om hennes föräldrar, författaren Stig Dagerman och skådespelerskan Anita Björk.

Biljetten kostar 100 kr/programpunkt. Se hela programmet och köp din biljett här https//stadsteatern.goteborg.se/bokmassa

Läs mer: https//stadsteatern.goteborg.se/bokmassa
