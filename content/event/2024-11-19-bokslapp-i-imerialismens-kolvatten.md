---
title: "Boksläpp: I imperialismens kölvatten - Sveriges roll i det imperialistiska systemet"
date: 2024-11-19 18:00:00
forms: [Samtal]
locations: [Stockholm]
organizer: "SAC Syndikalisternas internationella kommitté, Koloniförlag"
addressName: "Solidaritetshuset"
streetAddress: "Tegelviksgatan 40"
postalCode: ""
addressRegion: "Stockholm"
addressCountry: "Seden"
source: "https://solidaritetshuset.se/evenemang/bokslapp-i-imperialismens-kolvatten-sveriges-roll-i-det-imperialistiska-systemet"
---
SAC:s Internationella kommitté, Koloni Förlag och Solidaritetshuset bjuder in till boksläpp! Vi får besök av författaren och den politiske aktivisten Torkil Lauesen som presenterar sin nyöversatta bok I imperialismens kölvatten: Sveriges roll i det imperialistiska systemet.

Sverige är ett av världens rikaste länder. I vårt offentliga samtal får man lätt intrycket att vårt välstånd är ett resultat av strävsamhet och socialdemokratisk ”lagom”-politik – varken för kapitalistisk eller för socialistisk. Sveriges beskrivs ofta som en god, idealisk välfärdsstat, en ambassadör för ”kapitalism med ett mänskligt ansikte”.

Torkil Lauesen utmanar denna bild och beskriver ett land som tillhör imperialismens centrum. Han spårar den svenska ekonomins utveckling från den tidiga kolonialismen, via Kreuger-gruppens hänsynslöshet, den omfattande stålexporten till Nazityskland och svensk gruvdrift i Liberia, till svensk vapenindustri och transnationella företag som H&M, Volvo och Ikea. Sverige är litet, men har i århundraden berikat sig enormt på fattiga folks bekostnad. För att förstå vår egen ekonomisk-politiska historia och nutid krävs ett globalt perspektiv.

Torkil Lauesen, född 1952 i Köpenhamn, är politisk aktivist och författare. Han var medlem i den så kallade Blekingegade-gruppen och har skrivit flera böcker om antiimperialistisk teori och praktik, bland annat The Global Perspective: Reflections on Imperialism and Resistance (2018).