---
title: MARX22 Konferens – Primitiv Ackumulation
date: 2022-10-28 17:00:00
expirydate: 2022-10-30 19:00:00
locations: [Stockholm]
organizer: Centrum för marxistiska samhällstudier
forms: [Forum]
---
CMS har under de senaste åren arrangerat tre konferenser på ABF-huset i Stockholm, och den 28–30 oktober 2022 är det dags igen. Temat för Marx22 är den ursprungliga ackumulationen.

Varför uppstod kapitalismen och varför fortsätter den att existera? Karl Marx menade att vi behövde förstå kapitalismens blodiga förhistoria för att kunna förstå och förändra samhället i framtiden. I en tid där allt – från sjukvård och vatten, till våra känslor och den yttre rymden – har förvandlats till varor är det viktigare än någonsin att tänka kring kapitalets ackumulationsprocess.

Inför konferensen Marx22 efterlyser vi nu förslag till sessioner, paneler och uppsatser från forskare, aktivistnätverk och andra intresserade som vill belysa huvudtemat med hjälp av teoretiska verktyg och praktiska exempel som anknyter till Marx eller den marxistiska traditionen. Vi välkomnar historiska perspektiv på den ursprungliga ackumulationen lika väl som analyser av hur liknande plundringsprocesser fortskrider i dag. Temat kan behandlas teoretiskt eller empiriskt, och med utgångspunkt i ekonomiska, sociala, politiska, kulturella, ideologiska eller ekologiska perspektiv. Sist men inte minst eftersöker vi bidrag som lyfter fram progressiva alternativ och visioner om ett samhälle som bryter med den ständiga vinstjakten.

https://www.cmsmarx.org/marx22/