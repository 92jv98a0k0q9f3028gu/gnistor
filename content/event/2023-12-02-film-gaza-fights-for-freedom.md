---
title: "Film: Gaza Fights for Freedom (Eng. text) med efterföljande panelsamtal"
date: 2023-12-02 15:00:00
forms: [Film]
locations: [Malmö]
addressName: "Panora" 
streetAddress: "Friisgatan 19D"
postalCode: "214 21"
addressRegion: "Malmö"
addressCountry: "Sweden"
organizer: "Palestinanätverket i Malmö m.fl."
source: "https://malmo.vansterpartiet.se/event/film-gaza-fights-for-freedom-eng-text-med-efterfoljande-panelsamtal/"
---
I anslutning till FN:s internationella solidaritetsdag med det palestinska folket (29 nov) bjuder vi in till visning av dokumentärfilmen Gaza Fights for Freedom med efterföljande panelsamtal.

Fri entré!

Biljett bokas här: https://panora.se/events/gaza-fights-for-freedom-eng-text-panelsamtal/

”Palestinierna är levande begravda.” Så sammanfattar en intervjuperson läget i Gaza 2018. Gaza Fights for Freedom fokuserar på gränsprotesterna i Gaza åren 2018–2019, eller The Great March of Return. En aktion som varade i flera månader och som besvarades av israelisk militär och gränspolis med tårgasgranater, gummikulor och skarpa skott. 183 palestinska demonstranter dödades och över 9208 sårades.

”Vi vill ha mer än sympati. Vi vill ha våra rättigheter”, säger den sörjande mamman till Rouzan Ashraf Abdul Qadir al-Najjar, den unga sjukvårdaren som dödades av israeliska kulor när hon tog hand om sårade demonstranter. För att rättvisa ska skipas krävs det att världssamfundet erkänner sanningen om de krigsbrott som Israel begått i Gaza.

## SAMTAL

Efter filmen följer ett panelsamtal med följande paneldeltagare:

Bassam Ahmad, Universitetsadjunkt vid Malmö universitet, aktivist i Palestinarörelsen.

Shora Esmailian, Journalist, författare och aktivist i Palestinarörelsen PG.

Anna Karin Hammar, Präst och teologie doktor, har besökt Palestina många gånger sedan första gången i februari 1988. Hon är ordförande i Kairos Palestine Sweden-rörelsen.

### Moderator:
Tove Karnerud: Har varit Palestinaaktivist i tjugo år. Hon har drivit kampanjer inom second handkedjan Emmaus Björkå, varit en del av Palestinanätverket samt Isolera Israel.

Fri entré!

Biljett bokas i förväg via Panoras biljettsystem och hämtas ut senast en halvtimme innan visningen börjar. Får du förhinder ber vi dig att avboka din biljett. Detta kan du göra själv i bokningssystemet eller genom att ringa in till kassan.

### FILMFAKTA

- Regissör: Abby Martin
- Land: USA
- År: 2019
- Längd: 84 minuter
- Språk: Arabiska, Engelska
- Textning: Engelska
- Genre: Dokumentär
- Åldersgräns: Från 15 år

Arrangörer: Palestinanätverket i Malmö, ABF Malmö, Antirasistiska Filmdagar, Folkets Bio Malmö och Kvarnby Folkhögskola
