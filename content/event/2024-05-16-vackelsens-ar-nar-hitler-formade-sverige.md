---
title: "Väckelsens vår. När Hitler formade Sverige"
date: 2024-05-16 18:00:00
forms: [Samtal]
locations: [Online]
organizer: ""
addressName: ""
streetAddress: ""
postalCode: ""
addressRegion: ""
addressCountry: ""
source: "https://www.arbark.se/sv/events/vackelsens-var-nar-hitler-formade-sverige/"
---
Våren 1933 blåste kraftiga högervindar. Adolf Hitler blev diktator i Tyskland och höll flammande tal om en nationell revolution medan oppositionen sattes i koncentrationsläger. Över hela Europa skänkte nyheterna från Berlin hopp i olika högerkretsar och det svenska högerpartiet dagens Moderaterna sydde upp armbindlar, bildade kamporganisationer och höll massmöten och flaggparader.

»Den renande vinden ha vi länge väntat på«, förkunnade en av de ledande i partiet.

Högern mobiliserade och Socialdemokraterna var allvarligt oroade.

Stod också den svenska demokratin på tur att störtas? Behövde arbetarrörelsen göra sig beredd på väpnat motstånd?
Väckelsens vår är berättelsen om politisk radikalisering men också om radikaliseringens motkrafter om hårdnande motsättningar och opportunism men även om politisk eftertanke och strävan efter samförstånd. Under de stormiga vårmånaderna 1933 lades trots allt grunden för det moderna Sverige; ur en turbulent tid präglad av regeringskriser och politiskt våld föddes till slut ett demokratiskt föregångsland med världsrykte.

Med hjälp av dagböcker, mötesprotokoll och dagstidningsmaterial bygger journalisten och författaren Erik Sandberg en närgången skildring av den svenska mellankrigstiden och sätter ljuset på några av dess mest avgörande veckor en tid full av lärdomar som idag ter sig mer aktuella än på länge.

Evenemanget äger rum på Zoom, använd länken nedan.
