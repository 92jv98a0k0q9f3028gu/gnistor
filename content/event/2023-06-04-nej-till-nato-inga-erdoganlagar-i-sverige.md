---
title: Nej till NATO - Inga erdoganlagar i Sverige!
date: 2023-06-04 13:00:00
forms: [Demonstration]
locations: [Stockholm]
organizer: KÄMPA STHLM
---
## NEJ TILL NATO – INGA ERDOGANLAGAR I SVERIGE
 
Söndagen den 4 juni 13.00 demonstrerar Allians mot Nato på Norra Bantorget för yttrandefrihet, till stöd för demokratiska krafter i Turkiet och mot ett svenskt Natomedlemskap.

I januari demonstrerade vi mot den svenska Nato-ansökan och bidrog till att frysa medlemsprocessen tillfälligt. Nu är det dags igen! Den 4 juni samlas vi ytterligare en gång för att protestera. Mot Nato, mot krigshets och mot de lagar som Sverige infört för att blidka diktatorn Erdogan!

## TILLGÄNGLIGHET

Demonstrationen börjar på Norra Bantorget. Nära till Norra Bantorget ligger stationerna Stockholm City och Hötorget (ca 700m ifrån). Båda stationer har hiss. Två till tre tal kommer att hållas där. Därefter kommer vi att börja marchera i långsam takt mot Mynttorget, där vi får lyssna på ytterligare några tal. Där finns det också lite sittplatser. Demonstrationsrutten är drygt två kilometer lång. För att ta sig hem med tunnelbana från Mynttorget kan man ta sig till Gamla stan, där finns hiss.

Det kommer finnas personer med första hjälpen på plats. Dessa kommer ha gröna västar med röda kryss på. Om det uppstår något annat behov på plats, eller du behöver hjälp med någonting, säg till någon av demonstrationsvakterna. Vi är där för att se till så att alla ska känna sig trygga!

Läs mer: https://www.facebook.com/events/1386184878781870/
