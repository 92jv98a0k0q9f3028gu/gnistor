---
title: "Boksamtal Den vita sparven med Alex Fuentes"
date: 2023-10-23 19:00:00
forms: [Samtal]
locations: [Malmö]
organizer: Amalthea Bokkafé
---
För att minnas 50-årsdagen för militärkupper i Chile bjuder Amalthea och ABF in Alex Fuentes för att prata om sina upplevelser som finns att läsa om i boken Den vita sparven.

11 september 1973. Militärkupp i Chile. Flygvapnet bombar presidentpalatset. Tre år tidigare har socialisten Salvador Allende vunnit presidentvalet och hoppet om förändring har tänts. Det blir tre år av en enastående social mobilisering med förstatligande av viktiga industrier, jordreform, jordockupationer och ökade krav på folkmakt – men också med ökad polarisering och motstånd från borgerligheten. Med CIAs hjälp släcks nu hoppet om samhällsförändring av general Augusto Pinochets skräckvälde.

I Alex Fuentes självbiografiska bok Den vita sparven – en berättelse från Pinochets Chile berättas om den unge studenten och vänsteraktivisten Ale som kidnappas av säkerhetstjänsten DINA och blir en av tusentals som försvinner i regimens tortyrhålor.

I tillbakablickar i fångenskapen skildras ungdomstiden med radikalisering, gatustrider med fascistiska grupper men också vänskap och kärlek. Ale minns Allendetiden och letar efter svar I koncentrationslägrets ständigt pågående samtal med medfångar formulerar han lärdomar av nederlaget. När han lämnar lägret och kommer till Sverige som politisk flykting är det med en medvetenhet om att ha överlevt och en vilja att åter börja leva och kämpa.

Evenemanget genomförs i samarbete med ABF.

Läs mer: https://www.facebook.com/events/1959036614481198/
