---
title: XR Bio - Rebellion
date: 2023-04-22 15:00:00
forms: [Film]
locations: [Göteborg]
organizer: Extinction Rebellion Göteborg
---
Den 21:a april drar The Big One igång. The Big One är XR UK´s nästa stora uppror i London, där allting började 2018.

I samband med detta visar vi ännu en gång Netflixdokumentären Rebellion på Hagabion i Göteborg!

Dokumentären följer Extinction Rebellion från starten 2018 och följer sedan med när rörelsen tar form och utvecklas med de stora aktionerna i London 2019. Vi får lära känna flera av initiativtagarna och se hur rörelsen påverkas av interna slitningar. Dokumentären berättar rakt och uppriktigt om hur människor kan komma samman och påverka, men också om svårigheterna en platt rörelse utan direkt ledarskap har att brottas med.

Det är tack vare en generös XR-sympatisör vi kan bjuda in till visningen av dokumentären igen.Kanske också ett tillfälle att bjuda med en familjemedlem, en vän, en kollega, en granne, en kompis i föreningen eller någon annan du tror eller vet är intresserade av klimatfrågan!

* Dokumentären är ca 90 minuter lång och följs av ett samtal med Extinction Rebellion Göteborg.

* OBS! Dokumentären är på engelska, utan svensk undertext.

* Filmvisningen är kostnadsfri, samtidigt som antalet platser i salongen är begränsat så svara i eventet att du och övriga i ditt sällskap kommer. Det ger oss en uppfattning om ifall platserna tar slut.

Välkomna!

Trailer: https://www.youtube.com/watch?v=_N0pFewVo-M

Filmens websida: https://rebellion-documentary.com/

Läs mer: https://extinctionrebellion.se/event/xr-bio-rebellion-en-dokumentar-om-extinction-rebellion-goteborg/