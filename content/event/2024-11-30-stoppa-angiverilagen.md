---
title: "STOPPA ANGIVERILAGEN: Manifestation i Göteborg"
date: 2024-11-30 14:00:00
forms: [Manifestation]
locations: [Göteborg]
organizer: "Amnesty International mf.l."
addressName: "Olof Palmes plats"
streetAddress: ""
postalCode: "413 04"
addressRegion: "Göteborg"
addressCountry: "Sverige"
source: "https://www.facebook.com/events/594973646203164/"
---
VI ANGER FORTFARANDE INTE!

MANIFESTATION LÖRDAG 30 NOV 14.00

OLOF PALMES PLATS, GÖTEBORG

Regeringen tillsammans med SD planerar en angiverilag som urholkar demokratin, bryter mot mänskliga rättigheter och splittrar samhället. I slutet på november presenteras den utredning som har fått i uppdrag att undersöka hur offentligt anställda ska tvingas ange papperslösa. Vi säger fortfarande: Vi anger inte!

## ORGANISATIONER SOM STÅR BAKOM MANIFESTATIONEN:
- Ingen Människa är Illegal Göteborg (IMäI)
- Amnesty International
- Allt åt Alla Göteborg
- Riksföreningen Grunden
- Agape
- Papperslös inte värdelös
- Västra Götalands Läkarförening sektion SU
- Logopedförbundet Västra Götaland

Bakgrund: Under 2023 meddelade Tidöpartierna ett tilläggsdirektiv till en pågående utredning som ska se över införandet över en s.k. informationsplikt, med andra ord en angiverilag. Det skulle innebära en skyldighet för kommuner, regioner och myndigheter att informera Migrationsverket och Polismyndigheten när de kommer i kontakt med personer som vistas i Sverige utan tillstånd. Utredningen ska överlämnas till regeringen den 29 november 2024.

## VARFÖR PROTESTERAR VI?
Införandet av en angiverilag riskerar att hindra personers tillgång till grundläggande rättigheter, som vård och skola. En angiverilag skulle tvinga offentligt anställda att anmäla papperslösa till polisen och migrationsverket så att de ska kunna tvångsutvisas - ofta till förtryck, diktatur och livsfara. Lärare skulle tvingas ange sina elever, vårdpersonal sina patienter och socialsekreterare sina klienter. Om de vägrar riskerar de att dömas i domstol.

Ett samhälle med angiverilag är ett samhälle där utsatta människor av rädsla för att anges avstår från att söka vård eller gå i skola. Där människor avhumaniseras, grupper ställs mot varandra och rädsla och misstänksamhet dominerar. En angiverilag bryter mot barnkonventionen, tystnadsplikt och grundläggande mänskliga rättigheter.

Motståndet är stort! Fackförbund, forskare och offentliganställda, och flera arbetsgivare i form av kommuner och regioner protesterar. Tusentals lärare, läkare och sjuksköterskor har lovat att vägra följa lagen om den införs. Regioner och kommuner har sagt att deras anställda inte ska ange papperslösa. Uttalanden mot angiverilagen finns samlade här:

Hösten 2023 skedde demonstrationer över hela Sverige mot införandet av en angiverilag. Nu är det dags att vi samlas igen för att protestera mot angiverilagen och för att säga VI ANGER INTE!
