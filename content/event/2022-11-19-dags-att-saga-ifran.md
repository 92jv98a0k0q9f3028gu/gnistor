---
title: Det är dags att säga ifrån!
date: 2022-11-19 12:00:00
organizer: Seko Tunnelbanan, Klubb 111
locations: [Stockholm]
forms: [Demonstration]
---
## Det är dags att säga ifrån! – Kamp för reella lönehöjningar.

* Demonstrera lördagen den 19 november kl 12.00, Norrmalmstorg
* Manifestation fredagen den 9 december kl 14.00, Norra Bantorget

Seko Tunnelbanan, Klubb 111, anser att det är dags för facken och arbetarklassen att visa framfötterna, genom att ta initiativ och agera mot den nuvarande situationen som vi befinner oss i. Våra löner sänks dels genom inflationen, dels genom att arbetsgivarna attackerar oss på arbetsplatser på olika sätt, bland annat genom angrepp på våra kollektivavtal och genom LAS-försämringar, inskränkt strejkrätt, höjd pensionsålder med mera.  Staten anslår också hundratals miljarder till vapenindustrin medan vi arbetare ska ta ”vårt ansvar”.

Vi anser att, det är dags att göra gemensamma demonstrationer och aktioner, där vi sätter press på kapitalet och politikerna.  Vi är inte beredda att betala priset ännu en gång!

Därför kallar Seko Tunnelbanan alla fackföreningar, alla arbetare och alla organisationer till en demonstration, lördagen den 19 november kl. 12.00 vid Norrmalmstorg i Stockholm samt den 9 december kl 14.00 vid Norra Bantorget.

## Vi kräver reella lönehöjningar och inte smulor!

## Upprop till demonstration 19/11 och 9/12 från Seko Tunnelbanan klubb 111

Läs mer: https://riktpunkt.nu/2022/11/upprop-till-demonstration-19-11-och-9-12-fran-seko-tunnelbanan-klubb-111/