---
title: "Öppet möte med International Solidarity Movement (ISM)"
date: 2024-01-17 18:00:00
forms: [Möte]
locations: [Stockholm]
organizer: "International Solidarity Movement"
addressName: "Kapsylen"
streetAddress: "Tjärhovsgatan 44"
postalCode: ""
addressRegion: "Stockholm"
addressCountry: "Sweden"
source: "https://www.instagram.com/ismsweden"
---
Onsdag 17 januari klockan 18:00 har vi öppet möte för dig som vill veta mer om ISM, vårt arbete och hur du också kan vara en del av det.

Mötet är på Kapsylen, Tjärhovsgatan 44 Stockholm. T-bana Medborgarplatsen eller busshållsplats Tjärhovsplan. Följ sen skyltarna på porten för att hitta till lokalen.

I väntan på att världens politiker ska ta sitt ansvar för att palestiniers rättigheter ska införlivas och den olagliga ockupationen ska upphöra måste vi, vanliga medborgare, själva axla ansvaret. Det är det som är syftet med International Solidarity Movement, ISM. Att hand i hand med palestinierna kämpa för ett slut på kränkningarna av mänskliga rättigheter.

## Du behövs på Västbanken!

ISM bedriver sedan 2001 praktiskt solidaritetsarbete i Palestina med fokus på direkt aktion och dokumentation. Det kan handla om att delta i demonstrationer, hjälpa till med olivskörden eller närvaro vid andra situationer där israelisk militär och/eller bosättare utgör ett hot.

## All verksamhet bygger på följande principer

Den ska ledas av palestinier, vara icke-våldslig, utgå från konsensus i beslutsprocesser och vara inkluderande. Vem som helst som är myndig kan åka. Inför resan och på plats i Palestina, erbjuds träning som ger alla de kunskaper som behövs för att göra en insats.

## Organisera dig i Sverige

Vi i ISM har lång erfarenhet av organisering i palestinafrågan även här i Sverige. Vi planerar och genomför aktioner, arbetar med
påverkansarbete samt använder våra vittnesmål för att sprida kunskap om situationen i Palestina. Nu medan världens blickar är riktade mot Palestina och det verkar som att allt fler börjar se igenom Israels PR-apparat och avsikterna bakom västvärldens lojalitet är det av största vikt att vi mobiliserar. Vi tror att förändring är möjlig om vi organiserar oss men vi behöver bli fler.