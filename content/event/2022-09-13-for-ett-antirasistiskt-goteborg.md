---
title: För ett antirasistiskt Göteborg
date: 2022-09-13 19:00:00
organizer: Göteborgs Antifascistiska Front
forms: [Demonstationer]
locations: [Göteborg]
---
Göteborgs antirasister, vi måste samlas!

Vi måste nu bygga en stark och djupt rotad antirasistisk rörelse i vår stad.

Sverigedemokraternas valframgångar har inte skett i en situation då SD blivit mindre extrema, den är konsekvensen av en långtgående normalisering av SD:s politik. Under valrörelsen tävlade flertalet partier om att följa SD:s exempel. Och SD talade varje dag och överallt om återvandring, repatriering, utvisning av de av oss som har rötter i andra delar av världen. Den höger som vill bilda regering med SD förenas av att de valt att tillmötesgå ett parti med rötter i nazismen. Så nära som dagen innan valet avslöjades att företrädare för SD fortfarande sympatiserar med den nazistiska rörelsen.

I land efter land runtom i världen växer sig partier som liknar SD sig starka och erövrar statsmakten för att bedriva förföljelse av oppositionen, mot kvinnor och mot minoriteter. Men få andra sådana partier har lika tydligt vuxit fram ur nazismen. En regering som SD ingår i är ett mycket allvarligt hot mot så många av oss som lever i, och utgör, det svenska samhället.

Pådriven av etablissemanget och påeldad av sociala konflikter som aldrig blir lösta kunde SD:s rasism förgifta stora delar av Sverige, vända grannar och familjemedlemmar mot varandra och leda till att de som alltid utsätts för den rasistiska högerns angrepp, de som har svårt att få ihop hyran, aldrig får den vård och omsorg och aldrig de värdiga liv de förtjänar, vänts mot varandra. Nedskärningar, privatiseringsvågor, militarisering av staten är alla delar av ett enda projekt som legitimeras genom att människor skräms upp av den ena syndabocken efter den andra, frammanad av SD.

Vi måste nu försvara de grundläggande värden alla antirasister har gemensamt. Vi måste förenas för att tillsammans stå för ett alternativ till den auktoritära och kvinnofientliga rasism SD står för.

Som ett första steg måste vi antirasister nu samlas!

Så kom till Järntorget kl 19.00 imorgon, 13 september, och ta med dig alla du känner för att tillsammans bilda den antirasistiska rörelsen!

Göteborgs Antifascistiska Front