---
title: "Fackeltåg 8 mars – #ExposaVåldet"
date: "2025-03-08 17:30:00"
locations: [Uppsala]
forms: [Demonstration]
topics: ["8-mars"]
organizer: "Uppsala tjej- och transjour"
addressName: "Stora Torget"
streetAddress: ""
postalCode: ""
addressRegion: "Uppsala"
addressCountry: "Sweden"
source: https://www.facebook.com/events/1071007001705787/
---
99% av barn och unga i Sverige idag använder sociala medier någon gång, 97% varje vecka och 92% varje dag. 3 av 4 barn på lågstadiet använder sociala medier dagligen (Svenskarna och Internet, 2023). För många är internet en stor del av vardagen och vi vet att det ofta påverkar barns hälsa. Det finns även mycket utsatthet på nätet, där unga tjejer utsätts oftare för sexuella trakasserier och nätmobbning jämfört med pojkar (Folkhälsomyndigheten, 2024). Gällande unga tjejers utsatthet på nätet ser vi ofta grooming, sexuell exploatering, oönskade nakenbilder, kontrollerande beteenden av en partner samt även hot & hat. Idag är det dessvärre ett stort tabu att prata om vad man blivit utsatt för på nätet - något som leder till att både vårdnadshavare och andra vuxna ofta inte vet om situationen som tjejer befinner sig i. Undersökningar visar också att det finns väldigt låg tillit hos barn och unga som har haft kontakt med polis eller socialtjänst angående sin utsatthet, vilket har allvarliga konsekvenser (Svenskarna och Internet 2023; Ecpat, 2024).


🔥 Varför delta i demonstrationen? 🔥
Alla barn och unga har rätt till trygghet på nätet. Särskilt unga tjejers utsatthet är någonting som vi vill uppmärksamma, då just denna grupp utsätts i högre grad än andra. Vi kan inte fortsätta ha ett samhälle där det inte finns tillräckligt med resurser för unga tjejer som behöver hjälp och stöd. Vi tänker inte acceptera detta, utan vill se en förändring!


🔥 Vilken förändring vill vi ska ske? 🔥
Vi vill att: 
🌟 Tabut kring utsatthet på nätet & sexuellt digitalt våld ska brytas!
🌟 Myndigheterna såsom polis och socialtjänst ska ta barn på allvar och agera tryggt & förtroendeingivande i sitt uppdrag. 
🌟 Det ska finnas tydligare och mer tillgänglig information om digitalt våld och utsatthet på nätet för barn, unga och vuxna.
🌟 Jourer & andra civilsamhällesorganisationer ska få det ekonomiska stöd de behöver för att kunna utföra sitt (vålds-)förebyggande arbete i att hjälpa barn & unga och stötta de som har blivit utsatta!


🔥 Praktisk info 🔥
På internationella kvinnodagen - den 8 mars - vill vi med ett fackeltåg demonstrera för att uppmärksamma tjejers utsatthet på nätet. Vi samlas 17.30 på Stora torget och facklor kommer att säljas på plats. Fackeltåget avslutas sedan på Stora torget med sång av Uppsala feministkör, tal från Uppsala Kvinnojour, samt eldshow av Aurora. 

Vill du tillsammans med oss ta ställning? GÅ MED OSS!


📅 Datum: På internationella kvinnodagen, 8:e mars
⏰ Tid: Kl. 17:30
📍 Plats: Stora Torget

Om oss:
Vi i Uppsala tjej- och transjour erbjuder samtalsstöd och pepp till unga tjejer och transpersoner mellan 10-25 år. Varje år bemöter vi hundratals historier och frågor från unga personer som blivit utsatta för olika former av våld, mår dåligt eller har relationsproblem. Vi vill vara en stark röst i samhället och media för att synliggöra, förändra och öka medvetenheten om tjejers och unga transpersoners situation.
