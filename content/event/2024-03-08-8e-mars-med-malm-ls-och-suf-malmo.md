---
title: "8e mars med Malmö LS och SUF Malmö"
date: 2024-03-08 18:00:00
forms: [Demonstration]
locations: [Malmö]
organizer: "Malmö LS av SAC Syndikalisterna"
addressName: "Möllevångstorget"
streetAddress: "Möllevångstorget 2"
postalCode: "214 25"
addressRegion: "Malmö"
addressCountry: "Sweden"
source: "https://www.facebook.com/events/353932197471038/"
---
Vårt samhälle präglas i allra högsta grad av patriarkatet, av män som med avsikt eller ignorans utövar sin makt över kvinnor. Vi ser det på jobbet, där kvinnor får lägre löner och sämre villkor än sina manliga kollegor. Vi ser det hemma, där kvinnor förväntas ta allt ansvar medan män förväntar sig en medalj för att plocka ur diskmaskinen. Och vi ser det i offentligheten och i alla sociala sammanhang: kvinnor får höras mindre, delta mindre och tas på mindre allvar. Vi ser patriarkatets förtryck på samhällets alla nivåer, hela tiden. Det är dags att göra motstånd.

Kvinnokampen är tätt sammanflätad med klasskampen. Det är rika män med makt som tjänar mest på patriarkatet, och fattiga kvinnor utan makt som lider mest. Att kämpa mot patriarkatet och att kämpa mot kapitalismen måste därför vara samma kamp; vad är poängen med att avskaffa klassamhället om mäns förtryck mot kvinnor finns kvar? Och varför skulle vi nöja oss med att avskaffa patriarkatet om vi alla fortfarande förtrycks på en miljon andra sätt av kapitalismen? Detsamma gäller alla andra kamper mot makthierarkier och förtryck eftersom det patriarkala förtrycket är mångsidigt. Det skadar såväl kvinnor som andra ickemän. Vill vi nå ett bättre samhälle måste vi kämpa mot rasism, queerfobi och funkofobi på samma sätt som vi kämpar mot patriarkat och kapitalism.

Den 8e mars samlas vi på Möllevångstorget och visar att vi ser patriarkatet, och att vi hatar det. Vi ser kapitalismen, och vi hatar den. Vi ser ett samhälle fullt av förtryck, och vi hatar dem alla. Vi samlas för att visa att vi vill bygga något nytt, något bättre! 