---
title: Revolutionary Yiddishland
date: 2023-05-27 19:00:00
forms: [Möte]
locations: [Malmö]
organizer: Krakel
---
## KRAKELKVÄLL #5: Revolutionary Yiddishland - historien om judiskt socialistiskt motstånd

Medverkande: Kenneth Hermele

Musik: Ebba och Elina sjunger partisanernas motståndssånger

* NÄR: 27 maj, kl. 19-23
* HUR: För Krakelmedlemmar med biljett (kostar från 60 kr och inkluderar två drinkar i baren)
* VAD: Krakels femte politiska och kulturella salong med musik, bar, samtal och häng!

## Begränsat antal platser
Köp biljett genom denna länk (den som inte är medlem kan bli det i samma formulär).

https://docs.google.com/forms/d/e/1FAIpQLSdSsZb0-lqiXVdbQ-Jg-cWyBrL_t2T_gmWr83k1KNoFU9nQrQ/viewform?usp=sf_link


Välkomna till en Krakelkväll där vi djupdyker i en mestadels bortglömd del av vänsterns historia, nämligen den judiska! I 1900-talets Europa var judiska militanter talrika, drivande och tonsättande i alla delar av den socialistiska arbetarrörelsen - ett faktum som närmast har suddats ut av den liberala historieskrivningen. Således raderas minnet av dessa människor, av deras övertygelser, kamper och liv - varigenom vi även förlorar förståelsen för såväl socialismens som fascismens kontexter och drivkrafter i 1900-talets Europa. I den dominerande historieskrivningen visas de europeiska judarna upp som stumma offer, deras kroppar och öden blir en projektionsyta för västmakternas hjältesaga om sig själva. Vi vill berätta om partisanerna, bundisterna och kommunisterna, de judiska revolutionärer som kämpade med livet som insats för en värld fri från förtryck i en tid då horisonten öppnade sig mot oändligheten för att sedan slutas i andra världskrigets nattsvarta mörker. De har så mycket att lära oss om vad ett liv för kampen betyder, och om våra kamper idag: vilka metoder och organisationsformer bör vi ha? Hur ska man hantera spänningen mellan socialismens universalistiska ideal och specifika gruppers partikulära intressen och behov? Vilken roll spelar utopin för vår vilja och förmåga att kämpa? 

Kvällen inleds med ett samtal med Kenneth Hermele, aktuell med boken Inte som lamm till slakt: judiskt motstånd under Förintelsen. Under kvällen spelar och sjunger Ebba och Elina partisanernas motståndssånger. Därefter håller tre av deltagarna i Krakelstudiecirkeln Revolutionary Yiddishland ett samtal om vad vi som socialister idag kan läras oss av judiska revolutionärer. 

Läs mer: https://www.krakelkrakel.com/kalender/krakelkvll-5-revolutionary-yiddishland-historien-om-judiskt-socialistiskt-motstnd