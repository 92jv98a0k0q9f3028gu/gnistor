---
title: Week of Action for Social and Climate Justice
date: 2023-09-15 12:00:00
enddate: 2023-09-22 12:00:00
forms: [Aktion]
locations: [Sverige]
organizer: Nätverket för Week of Action
---
Aktionsvecka för social- och klimaträttvisa arrangeras den 15 - 22 september över hela landet av ett nätverk av gräsrotsrörelser och organisationer! Genom veckan uppmärksammas den täta kopplingen mellan social rättvisa och klimaträttvisa.

Starten på veckan sammanfaller med den globala fredagsstrejken den 15:e september.

På vår webbsida finns mer information om tanken med veckan. Sidan kommer uppdateras löpande när veckan närmar sig, med aktioner och annat som planeras som alla kan vara med på: https://weekofaction.se/

Där kan du också se vilka organisationer som medverkar. Är du med i en förening, organisation, aktionsgrupp eller rörelse som ännu inte står med på listan och vill vara med och anordna egna aktiviteter, hör av dig! Det kan handla om aktioner, strejker, workshops, civil olydnads-aktioner, massdemonstrationer, föreläsningar, konstprojekt, sociala event och alla andra typer av påverkansarbete. Alla inbjuds att hitta och använda sitt sätt att agera!

Under veckan välkomnas alla privatpersoner och grupper att delta på allt ni har möjlighet till - genom vårt gemensamma deltagande gör vi veckan så kraftfull som möjligt!

Hela veckan och aktiviteterna utgår från en intersektionell värdegrund som bygger på bland annat antirasism, feminism och ekologiska rättviseperspektiv för att arbeta tillsammans i ett partipolitiskt obundet nätverk. Inom nätverket ryms en mångfald av demokratiska, ansvarsfulla och ickevåldsliga metoder.

Vi ses i massor den 15-22 september, om inte förr!

- Facebook-evenemang: https://www.facebook.com/events/955360302249275
- Facebook-sida: https://www.facebook.com/profile.php?id=100094366460609
- Webbsida: https://weekofaction.se/