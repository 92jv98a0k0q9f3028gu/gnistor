---
title: Diskussionsgrupp Minoritetsstress
date: 2023-12-06 16:00:00
forms: [Möte]
locations: [Lund, Skåne län]
organizer: Smålands Nation
addressName: "Smålands Nation"
streetAddress: "Kastanjegatan 7"
postalCode: "223 52"
addressRegion: "Lund"
addressCountry: "Sweden"
source: "https://www.facebook.com/events/1059039241917369/"
---
Har du blivit utsatt för rasism? Identifierar du dig som rasifierad?

Då är du välkommen till en diskussionsgrupp om minoritetsstress på Smålands nation onsdag den 6e december 1600-1800.

Vad betyder då minoritetsstress? Det är ett relativt nytt ord som används för att fånga den stress som upplevs av personer som inte tillhör normen. Orsaken till minoritetsstress är den strukturella diskrimineringen i samhället mot minoriteter. Stressen kan beskrivas som en oro och rädsla för att bli betraktad annorlunda utifrån ens minoritetsbakgrund. Man kan gå runt och känna en ständig stress för att man förväntar sig att andra kommer betrakta en som sämre, mindre värd, osmart, eller något annat negativt- på grund av ens minoritetsbakgrund, exempelvis att man har en mörkare hudfärg än vad som är normen i Sverige. Ett exempel på minoritetsstress kopplat till etniskt ursprung är att ständigt gå runt och vara alert och spänd när man går runt i ett köpcentrum, då man förväntar sig att butikspersonalen kommer anklaga en för att vara en snattare, på grund av ens hudfärg. Denna ständiga alerthet och spändhet leder till ett sämre välmående överlag, och är ett stort problem för många i Sverige som inte tillhör normen vad gäller etnicitet/hudfärg. 

Vilka är vi? Vi är två studenter som vill skapa en trygg plats för rasifierade personer att mötas, ventilera känslor och tankar, och reflektera kring sätt att hantera upplevelsen av minoritetsstress. 

Vad kommer vi göra? Vi kommer att prata om minoritetsstress och upplevelsen av att bli utsatt för rasism i Sverige. Vi kommer även diskutera hur man kan hantera detta både på individ- och samhällsnivå. För att underlätta diskussionen kommer vi använda oss av övningar och diskussionsfrågor. Du är välkommen att bara sitta med och lyssna eller att delta aktivt.

Vi kommer även informera om ett pågående forskningsprojekt vid Lunds universitet som handlar om minoritetsstress. Ifall du har ett fortsatt intresse för dessa frågor och blivit utsatt för rasism har du möjlighet att delta i projektet. Forskningsprojektet är inte kopplat till evenemanget som kommer äga rum på Smålands, utan vi kommer endast att erbjuda information om möjligheten att delta i forskningsprojekt i framtiden.

Diskussionsgruppen kommer att vara på svenska. Alla är välkomna, student-ID behövs inte. Evenemanget är såklart gratis.

This event will be held in Swedish but if you are interested in having a similar event in English, please let us know!
