---
title: "Nakba: ett personligt möte med palestinska berättelser"
date: 2024-09-12 18:00:00
forms: [Samtal]
locations: [Stockholm]
organizer: "ABF Stockholm, Judar för Israelisk-Palestinsk Fred (JIPF)"
addressName: "ABF-huset"
streetAddress: "Sveavägen 41"
postalCode: ""
addressRegion: "Stockholm"
addressCountry: "Sweden"
source: "https://abfstockholm.se/evenemang/nakba-ett-personligt-mote-med-palestinska-berattelser/"
---
Bernt Hermele är författare och samtalar vid detta tillfälle om fred och försoning, utifrån personliga erfarenheter. Hermele är aktuell med utställningen ”Nakba – palestinska berättelser från 1948” på Medelhavsmuseet i Stockholm. Utställningen pågår till maj 2025.

Under ett besök i Israel 2002 dödades hans mamma, Perla Hermele, av en palestinsk självmordsbombare. I TV4-dokumentären ”Min mamma mördades av en självmordsbombare” (2005) undersökte han frågor om fred och försoning. Händelsen har efter 20 år lett fram till frågan: Är försoning en möjlighet för mig?

Bernt Hermele har sedan 2017 spelat in ca. 300 samtal med människor som upplevt våld och fördrivning. Berättelserna har publicerats i två podcasts; ”Överlevarna” och ”Nakba”. Bokförlaget Ordfront har sedan gett ut Överlevarna – röster från Förintelsen (2020) och Nakba – katastrof inför våra ögon (2023).

Bernt Hermeles böcker kommer att finnas till försäljning under kvällen.

En kväll arrangerad av ABF Stockholm och Judar för Israelisk-Palestinsk Fred (JIPF), med stöd av #vimåsteprata och Folkbildningsrådet.