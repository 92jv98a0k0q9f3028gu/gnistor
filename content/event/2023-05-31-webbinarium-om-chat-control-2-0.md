---
title: Webbinarium om Chat Control 2.0
date: 2023-05-31 19:00:00
forms: [Webbinarium]
locations: [Online]
organizer: Kamratdataföreningen Konstellationen, DFRI
---
Motståndet ökar mer och mer mot EU-kommissionens massövervakningsförslag Chat Control 2.0. Förslaget har kritiserats av ministerrådets egna jurister, Internetstiftelsen, Svenska Journalistförbundet, Utgivarna, och flertalet experter såsom Marcus Nohlberg, docent i datavetenskap, Stefan Axelsson, professor i digital forensik och cybersäkerhet och även Karl Emil Nikka, IT-säkerhetsspecialist.

Kunskapen om detta massövervakningsförslag är dessvärre mindre känt bland befolkningen. 74 procent av tillfrågade i en Novusundersökning uppgav att de inte visste vad “chat control” var för något. Men samtidigt visade undersökningen att 72 procent anser att deras integritet helt eller delvis är mycket viktig och att de inte vill att myndigheter och internetleverantörer ska kunna se vad de skriver eller sparar för filer.

Men vad innebär egentligen Chat Control 2.0? Hur skiljer sig det nya förslaget från det som klubbades för något år sen? Varför är alla IT-säkerhetsexperter så hårda i sin kritik? Är inte all trafik krypterad nuförtiden? Går det att “sniffa” innehåll i meddelanden utan att läsa dem?

Om detta ska IT-säkerhetsspecialisten Karl Emil Nikka tala om. Han är en av få personer som debatterat med Ylva Johansson som är ansvarig EU-kommissionär.

Efter Karl Emil Nikkas presentation blir det samtal mellan honom, Mattias Axell (DFRI) och Samuel Skånberg (Konstellationen).

På webbinariet kommer vi även att släppa ett webbverktyg som är nästa steg i kampen mot Chat Control.

## Varmt välkommen!

- Tid: Onsdag 31 maj kl 19:00-20:00
- Anmälan: via detta formuläret.

Evenemanget är ett samarbete mellan Kamratdataföreningen Konstellationen Föreningen för Digitala Fri- och Rättigheter (DFRI)