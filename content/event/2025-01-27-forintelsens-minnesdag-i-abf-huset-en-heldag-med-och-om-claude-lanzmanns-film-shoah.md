---
title: "Förintelsens minnesdag i ABF-huset - en heldag med och om Claude Lanzmanns film Shoah"
date: "2025-01-27 09:00:00"
enddate: "2025-01-27 22:00:00"
locations: [Stockholm]
forms: [Film]
organizer: "ABF Stockholm"
addressName: 
streetAddress: "Sveavägen 41"
postalCode: "SE-111 34 Stockholm"
addressRegion:
addressCountry: "Sverige"
source: https://www.facebook.com/events/966770765351568/
---
Folkets Bio, Familjen Robert Weils stiftelse, Sveriges Museum om Förintelsen och ABF Stockholm presenterar en heldag med och om Claude Lanzmanns film Shoah.

För nästan 40 år sedan, 1985, hade Claude Lanzmanns förintelseepos Shoah sin världspremiär. I de 9.5 timmarna möter vi överlevare, förövare och de som såg på när ett av vår tids absolut värsta brott mot mänskligheten genomfördes.

1986 hade filmen sin svenska premiär och nu inför 80-års dagen av förintelsen får filmen återigen premiär på bio. Den här gången i samarbete mellan Folkets Bio, Familjen Robert Weils stiftelse och Sveriges Museum om Förintelsen. Den 27:e januari presenterar vi tillsammans med ABF Stockholm en heldag med samtal och visningar av filmen.

Datum: 27 jan 2025

Tid: kl 09.00-22.00

Plats: Zätasalen ABF-huset

Fri entré! 

(Vill du gå på alla 4 filmdelarna boka då fyra fribiljetter, biljett krävs)

Program: 

DEL 1 
09:00-11:15 Introduktion och Shoah del 1 

DEL 2 
11:30-13:30 Samtal Lanzmanns val och Shoah del 2 

DEL 3 
14:00 - 15:00 Föreläsning med Timothy Snyder: The Causes of the Holocaust and the Future of the World (arrangör Forum för levande historia)
15.00-17.30 Shoah del 3  

DEL 4 
18:00-22:00 Samtal: Att prata om det allra värsta och Shoah del 4 

Mer info om programmet i sin helhet kommer! 

Om filmen:
”Ett mästerverk, en förening mellan skräck och skönhet, en film fylld med magi” skrev Simone de Beuvoir i Le Monde 1985. Hon hade precis sett Claude Lanzmanns mastodontepos Shoah och slogs som många andra av hur denna film berättade om ett av vår tids mörkaste kapitel på ett sätt som kändes i hjärtat, kroppen och själen. Nu 40 år efter det att filmen hade sin premiär presenterar Folkets bio tillsammans med Robert Weils stiftelse och Sveriges Museum om Förintelsen filmen igen. 80 år efter det att Auschwitz-Birkenau befriades och andra världskriget tog slut. 

Shoah är en av filmhistoriens absolut viktigaste filmer, att filmen nu nyrestaurerats och återigen kan presenteras för den svenska publiken känns både viktigt och väldigt angeläget. Filmen kommer att presenteras i sin helhet men även med en uppdaterad folder och kringmaterial. / Folkets Bio

I vår polariserade samtid där antidemokratiska krafter vinner alltmer mark påminner Shoah oss om vårt eget ansvar, att det alltid går att göra något och att vi tillsammans har kraft att förändra. /Familjen Robert Weils stiftelse

Förintelsen är ett av mänsklighetens största nederlag. Genom att försöka förstå historien och aldrig glömma kan vi se till att det aldrig händer igen. / Calle Nathanson studieombudsman och koncernchef ABF Stockholm. 

Shoah kommer ha sin nypremiär på ABF-Huset den 27:e januari och sedan visas på biografer, i skolor och på institutioner. 
