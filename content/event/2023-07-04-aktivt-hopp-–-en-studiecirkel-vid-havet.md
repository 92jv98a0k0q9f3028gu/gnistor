---
title: Aktivt hopp – en studiecirkel vid havet
date: 2023-07-04 13:00:00
end_date: 2023-07-17 16:00:00
forms: [Studiecirkel]
locations: [Malmö]
organizer: Krakel
---
Häromdagen släpptes ännu en IPCC-rapport med skrämmande information som vi redan känner till. Klimatförändringar, ekonomiska kollapser, flykt, lidande och massutrotning – ibland är det svårt att ens orka tänka på vår tids sociala och ekologiska kriser. Men vi måste, för vår kollektiva klimatkamp pågår varje dag.

I den här studiecirkeln läser vi boken Aktivt hopp att möta vår tids utmaningar utan att bli galen och ses vid havet för samtal, bad och återhämtning. 

Studiecirkeln leds av Michaela.

Boken som är skriven av ekofilosofen Joanna Macy och läkaren och coachen Chris Johnstone visar hur vi kan bli bättre på att möta stora utmaningar med mod, kreativitet och medkänsla. 

I studiecirkeln reflekterar vi även kring utomhuspedagogiken och det kroppsliga i lärandet
⚪️ Vad händer med lärandet när vi är utomhus, ja till och med i havet? 
⚪️ Hur påverkar naturen samtalen och våra gemensamma insikter? 
⚪️ Hur hänger vår medkänsla för naturen ihop med vår upplevelse av den?

I boken vägleds vi genom en förvandlingsresa inspirerad av mytiska äventyr, modern psykologi, andlighet och holistisk vetenskap. På vägen hittar vi de verktyg vi behöver för att hantera kriserna och spela vår roll i den stora omställningen till ett hållbart samhälle. 

Boken finns även som ljudbok!

Datum och tid 
Vi ses tisdagar i sommar. Preliminärt 4/7, 18/7, 1/8, 15/8, 29/8. Datumen kan komma att ändras beroende på väder (men det kommunicerar vi deltagare med varandra om i en gemensam chatt).  

Vilken tid som passar bestämmer vi tillsammans. 

Plats
Daniaparken badplats vid Turning torso (kallas ”plattorna” och ligger vid den offentliga toaletten). 

Första gången cyklar vi dit tillsammans från Krakels lokal, för den som vill. 

Förkunskaper
Inga. Kom som du är. Studiecirkeln handlar om att lära av varandra och ha utbyte av varandras kunskaper och erfarenheter. 

Anmälan
För att delta i studiecirkeln behöver du bli medlem. Det kan du bli samtidigt som du anmäler dig. Anmäl dig på denna länk! https//www.krakelkrakel.com/kalender/studiecirkel-aktivt-hopp-en-studiecirkel-vid-havet 

Krakels aktiviteter görs i samarbete med ABF Malmö.

Läs mer: https://www.facebook.com/events/891250612163063/
