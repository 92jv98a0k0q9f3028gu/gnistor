---
title: Konferensen Folk och Fred 2023
date: 2023-01-07 16:00:00
enddate: 2023-01-09 18:00:00
forms: [Forum]
locations: [Sälen, Internet]
organizer: Jordens Vänner 
---
Den 7 – 9 januari äger konferensen Folk och Fred rum i Sälen. Den är ett alternativ till Folk och Försvar som i år gästas av bland andra Nato-ledningen och Marcus Wallenberg. Bill och Melinda Gates stiftelse sponsrar arrangemanget som av elaka tungor beskrivs som en klassträff för det militärindustriella komplexet.

Läs mer om anmälan och program här: https://folkochfred.wordpress.com/konferensen-folk-och-fred-2023/

Folk och Fred gästas första dagen på skärmen av en lång rad internationella gäster. Bland dem kan nämnas Walden Bello från Filippinerna från Focus on the Global South. Sean Conner, generalsekreterare i Internationella fredsbyrån, Ingeborg Breines från IKFF i Norge, den ukrainske pacifisten Yurii Scheliaschenko, ryske krigsmotståndaren Aleksej Sachnin och Enikö Vince, socialistisk feminist från Rumänien deltar också liksom den indiske klimataktivisten Soymua Dutta.

Folk och Fred ger i år extra plats åt diskussionen om vad människor konkret kan göra för att motarbeta rustningar och krig. Det byggs upp enheter för lokal matproduktion i form av Matvärn, nya allmänningar i form av Skogsvärn och nya energigemenskaper i form av Kraftvärn. De nya jord- och skogsbruken bygger på regenerativa principer. Det kallas för the small reset.

En mängd talare från fredsorganisationer, Jordens Vänner, Klimataktion, omställningsrörelsen, journalister och författare inleder diskussioner på svenska och nordiska språk de följande dagarna om läget och vad som behöver göras nu, kärnvapen och globalt NATO, om hot mot rättsstaten och demokratin riktat mot klimataktivister, fredsvänner och kurder, Ukraina och samband med globala konflikten on plundring, svält, förgiftning och krig, och avspänning för ekologisk och socialt rättvis omställning.

Arrangör är Nätverket Folk och Fred som verkar för Fred på Jorden och Fred med Jorden som tillkommit på initiativ av aktiva i Jordens Vänner.
Läs mer om anmälan och program här: https://folkochfred.wordpress.com/konferensen-folk-och-fred-2023/ 