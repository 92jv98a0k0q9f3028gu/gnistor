---
title: "Fackeltåg för fred och alliansfrihet"
date: 2025-02-28 18:00:00
forms: [Demonstration]
locations: [Stockholm]
organizer: "Nätverket för alliansfrihet och fred"
addressName: "Odenplan"
streetAddress: ""
postalCode: ""
addressRegion: "Stockholm"
addressCountry: "Sweden"
source: "https://gunnarwall.wordpress.com/2025/02/23/fackeltag-for-fred-och-alliansfrihet-i-stockholm-pa-palmes-dodsdag/"
---
På årsdagen av mordet på Olof Palme, fredagen den 28 februari, hedrar vi statsminister Olof Palmes arbete för gemensam säkerhet, alliansfrihet och fred.

Oavsett om mordet på Palme var politiskt motiverat eller ej fick det så småningom till följd att den svenska fredspolitiken och alliansfriheten successivt avvecklades för att till sist helt begravas. 

I ett läge då fredspolitiken blivit som mest angelägen har Sverige övergivit den traditionella alliansfrihet som hållit krig borta från vårt territorium i över 200 år. Regering och riksdag har avvecklat territorialförsvaret för att istället dra in Sverige i krigsalliansen Natos angreppskrig och krigsplaner runt om i världen. Genom det bilaterala så kallade försvarssamarbetsavtalet (DCA) med USA har riksdag och regering sålt ut landets suveränitet och tillåter supermakten USA att villkorslöst etablera och upprätthålla 17 militärbaser i vårt land. Militärledningen och regeringen har till och med öppnat för möjligheten att kärnvapen placeras på svenskt territorium.

Arrangörerna manar dem som vill delta att gärna ta med facklor och gravljus.

För att minnas Palme och hans insats ordnar Nätverket för alliansfrihet och fred (tidigare Nätverket Nej till Nato) ett fackeltåg genom Stockholm fram till mordplatsen i hörnet Sveavägen/Tunnelgatan. Samling Odenplan klockan 18. Slutplats: Mordplatsen vid Tunnelgatan.

Plats: Odenplan, Stockholm, kl. 18.00