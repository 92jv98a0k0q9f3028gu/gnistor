---
title: Stoppa hyreshöjningarna!
date: 2022-11-05 14:00:00
forms: [Manifestation]
organizer: Allt åt Alla
locations: [Malmö]
---
## Malmö: Vi vill bo kvar - stoppa hyreshöjningarna!

5 november 14:00 Triangeln norra uppgången / S:t Johannesplan

### VARFÖR?
Om fastighetsägarna får som de vill kommer vi att se en historisk hyreshöjning i Sverige på tio procent, trots de senaste årens rekordvinster hos fastighetsbolagen. En sådan hyreshöjning betyder att många inte kommer har råd att bo kvar i sina hem eller köpa den mat de behöver. Vi vill inte betala för fastighetägarnas fortsatta vinster! Bostad är en rättighet, inte en leksak till för att göra de rika ännu rikare.

Under valrörelsen kom flera rasistiska utspel gentemot områden där människor redan lever under hårda villkor. Allt från ghettolagar till krav på att språktesta barn. Samtidigt får de mer välbemedlade bidrag för städtjänst och nannys. När politiker pratar om utarmade områden vägrar de att erkänna att det är våra hem. Men det är just det. Vi bor, älskar, drömmer, leker med våra barn och hundar här.

Därför kommer vi göra allt vi kan för att kämpa mot den orimliga hyreshöjningen. 
Vi vägrar leva på knä, vi vägrar flytta. Rädda staden - frys hyran!

### VILKA ÄR VI?
Vi som bjuder in till samlingen är Förbundet Allt åt Alla, som kämpar för rättvisa och ett samhälle byggt på devisen "av var och en efter förmåga, åt var och en efter behov".

### VAR?
Samling Triangelstationens norra uppgång, utanför Johanneskyrkan 5/11 kl 14:00

Läs mer: https://www.facebook.com/events/841077813927284/
