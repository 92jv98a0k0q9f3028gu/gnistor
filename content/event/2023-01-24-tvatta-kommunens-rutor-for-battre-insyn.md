---
title: Tvätta kommunens rutor för bättre insyn!
date: 2023-01-24 18:30:00
forms: [Manifestation]
locations: [Malmö]
organizer: Malmöskolor mot nedskärningar
---
Går det att skära ner nära 200 miljoner i skolans budget utan att det påverkar stadens elever? Det påstår de styrande politikerna utan att berätta hur. Vi tror inte på dom och därför tvättar vi Stadshusets fönster för att visa att vi kräver bättre insyn. Vi kräver förklaringar och vill förstås att det ska satsas på skolan, inte skäras ner.

Kom till Stadshuset så tvättar vi rutorna ihop, fikar och snackar om den skola som vi vill att eleverna ska ha.
Ta med en fönsterskrapa, trasor och fönsterputs (vi har ett gäng extra på plats) så vi kan syna den falska matematiken. Vi vet att skolan behöver MER resurser, inte mindre.

(Efter protesten går vi till en bar i närheten och pratar igenom hur allt gick och planer framåt.)

---

## BLI AKTIV

Finns det en Facebook grupp för din skola? Hitta den och gå med.

Om inte, skapa en, bjud in andra på skolan och informera oss. Grupperna har varit effektiva sätt att samla folk och sprida information.

Prata med en vän, kollega eller familjemedlem. Känner de till vad som pågår? Vill de också få till en förändring? Ofta kan en väckt tanke leda till mer än vad du tror.

För att vi ska vinna en skola eleverna behöver är det viktigt att du är med! Kanske har du själv en idé på saker vi kan göra för att nå längre?

---

Läs mer: https://www.facebook.com/events/894185845048296/