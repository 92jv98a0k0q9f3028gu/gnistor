---
title: "Höj din röst för Palestina! Bojkotta Israel!"
date: 2024-01-13 14:00:00
forms: [Manifestation]
locations: [Karlstad]
organizer: "Nätverket för Palestina Värmland"
addressName: "Stora torget"
postalCode: "652 24"
addressRegion: "Karlstad"
addressCountry: "Sweden"
source: "https://www.facebook.com/events/1755357791600462/"
---
Lördagen den 13 Januari samlas vi återigen på stora torget klockan 14.00! Vi håller tal och därefter demonstrationståg genom centrala Karlstad.

Ingen plats i Gaza är säker, läget är bortom kritiskt. Barn ser sina föräldrar mördas medan de håller dem i handen. Föräldrar begraver sina yngsta. Israeliska tjänstemän kallar öppet Palestinier för “mänskliga djur”. Över hälften av Gazas infrastruktur är förstörd, och 90% av befolkningen har mist sina hem. Och våra nationella medier har mage att måla upp detta som ett krig mellan “demokratiska staten Israel” och “terrorstämplade Hamas”.

Sjukvården har kollapsat efter att nästan alla sjukhus har bombats, attackerats eller tvingats stängas på grund av brist på el, medicin och personal. I norra Gaza är inga sjukhus i bruk. På Al-Aqsa sjukhuset - det enda sjukhuset i bruk i centrala Gaza - arbetar just nu endast 5 doktorer. Allt medan civila attackeras varje dag och sjukdomar sprids till följd av otroligt svåra levnadsvillkor och brist på rent vatten.

Enligt CPJ (Committee to Protect Journalists) har månaderna som följt den 7e Oktober varit den dödligaste perioden för journalister som någonsin sedan organisationen påbörjade sitt arbete för 30 år sedan. Enligt Gazas mediakontor har över 100 journalister mördats av Israel. Eftersom inga internationella reportrar släpps in i Gaza utgör detta en ännu farligare vardag för Gazas befolkning då våldet mot dem riskerar att gå obevittnat av omvärlden.

Men vi kommer aldrig sluta se eller höra Palestina.

Vi är miljontals världen över som vägrar tyst se på medans folkmord pågår. Vi är tusentals i Sverige som äcklas av att vår egen regering ryggradslöst sympatiserar med apartheidmakten Israel, som de själva beskriver som “den enda demokratin i mellanöstern”.

Vi använder vår konsumentmakt och bojkottar Israeliska varor.

Vi använder vårt förnuft och förstår att det obeskrivliga våld och terror som vi sett de senaste månaderna är ett försök att utplåna det Palestinska folket från sitt hemland som sker i samband med det 75 åriga imperialist-projektet som är ockupationen av Palestina.
Och på lördag använder vi våra röster för att säga att Palestinier här rätt till land, frihet och liv!