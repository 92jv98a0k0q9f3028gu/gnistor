---
title: "Solidaritetsdemo med hamnarbetarnas blockad"
date: 2025-02-10 16:30:00
forms: [Demonstration]
locations: [Göteborg]
organizer: "Framåt kamrater"
addressName: "Gustaf Adolf torg"
streetAddress: "Gustaf Adolfs Torg"
postalCode: "411 06"
addressRegion: "Göteborg"
addressCountry: "Sweden"
source: "https://framåtkamrater.se/?p=906"
---
I början av veckan gick Svenska Hamnarbetarförbundet ut i en historisk solidaritetsblockad mot allt krigsmaterial till och från folkmordsstaten Israel, en blockad som godkändes av Arbetsdomstolen. Dagen innan blockaden inleddes blev förbundets vice ordförande Erik Helgeson meddelad av sin arbetsköpare Gothenburg Roro Terminal att han varslas och att en polisanmälan mot honom upprättats. Arbetsköparen har i det offentliga konstant utmålat Erik som ett hot mot rikets säkerhet, trots justitiekanslerns nästan omedelbara invändningar.

I en tid av ständigt eskalerande repression är det svårt för oss utomstående att tolka detta som något annat än ytterligare ett försök att tänja på gränserna – ett experiment i vilka inskränkningar av våra fri- och rättigheter som vi tyst kommer att svälja. Vi ser denna auktoritära politik, där stat och kapital länkar arm mot palestinasolidariteten, facken och hela föreningslivet, som det verkliga säkerhetshotet. Det är dags att vi sätter ner foten och motbevisar deras experiment!

På måndag den 10/2 samlas vi på Gustaf Adolfs torg för att demonstrera vår solidaritet med Erik, fackföreningsrörelsen och det Palestinska folket! En attack mot en är ett hot mot alla!

För aktions konsensus, se: https://cryptpad.fr/pad/#/2/pad/view/lhQszWkkL-uh8EI1UfwpoSqSB3CxHMLO1UpnWOjH2LU/