---
title: Bortom Big Tech sociala medier - hur kan vänstern vara online? 
date: 2023-08-19 15:00:00
forms: [Möte]
locations: [Stockholm]
organizer: Kamratdataföreningen Konstellationen
---
## Välkommen på temakväll med efterhäng!

Vad finns för alternativ nu när allt fler sociala medier dör ut eller blir oanvändabara? Vad gör vänstern på internet? Lär dig om Fediversum och få hjälp att skapa konto på Mastodon. Delta i samtal om strategier för att nå ut utanför plattformarna, alternativ till sociala medier, bloggar, mail och poddar, samt käka, drick och häng med kamrater.

- Var: Solidaritetshuset på Södermalm, Stockholm
- När: Lördag 19 augusti kl 15:00-19:00

Frivilig anmälan: via detta [formuläret](https://cryptpad.fr/form/#/2/form/view/-TM+ElGxGkLjMslnbrSQ3wFMxxGt5OA75Iq-f-h93aE/) så att vi kan planera matlagning.

Har internetanvändarna börjat få upp ögonen för baksidan av Big Tech-bolagens sociala medier? Facebook övervakar oss för att sälja data om oss så att allt större del av vårt flöde numera består av reklam. Twitter styrs av en narcisist vars tweets knappt går att särskilja från nazisters. Reddit och Twitter tar betalt för sina API:er vilket gör apputvecklare och användare förbannade.

Skitifieringsprocessen är i full gång.

Samtidigt så utvecklas de fria och decentraliserade alternativen och redan etablerade och beprövade tekniker uppmärksammas igen. Det bubblar i Fediversum, det stora fria, öppna och decentraliserade nätverket som består av tusentals servrar som pratar med varandra där Mastodon är den mest kända plattformen.

Är du nyfiken på Mastodon och Fediversum? Vi berättar om hur det fungerar och hjälper vi dig att skapa ett konto på instansen Spejset och komma igång och hitta andra intressanta och trevliga i Fediversum. Spejset drivs av den socialistiska, feministiska och antirasistiska Kamratdataföreningen Konstellationen.

Har du/ni idéer om hur internet skulle kunna bli en bättre plats för en organiserad vänster? Vet du/ni, eller har du/ni kanske ingen aning om, hur det skulle kunna gå till? Perfekt! Ta med dig dina idéer, vänner och frågor och träffa oss andra som är i exakt samma situation, i en öppen workshop konspirera kring vad vi behöver, saknar och önskar av internet. Och hur vi kan hjälpas åt för att skapa det.

Det poddas även som aldrig förr och bloggarnas renässans kanske är på väg? RSS och andra tekniker för en decentraliserad webb får ett uppsving. Vi samtalar med Linnea, Jesper och Linus som bloggar om samhälle och blandade ämnen och/eller utvecklar programvara som tillgängliggör vänsterevenemang på nätet.

Varför är det fortfarande viktigt med epost? Robin Zachari från Skiftet berättar om vikten för progressiva rörelser att ha en mejlstrategi och hur man som rörelse kan samla in pengar via mail.

Det blir blandat med föreläsning, samtal, workshop och häng. Det kommer finnas mat och dryck för en billig peng.

Välkommen!

(Återigen, anmäl dig gärna så vi vet hur många som ska ha mat).

Läs mer: https://konstellationen.org/2023/07/05/mastodonfest-rss-blogg/
