---
title: Frihetligt Första Maj 2024
date: 2024-05-01 12:30:00
forms: [Demonstration]
locations: [Umeå]
topics: ["1 maj"]
organizer: "Umeå LS av SAC & Bokkafé Angbett"
addressName: Vänortsparken
streetAddress: 
addressRegion: Umeå
addressCountry: Sweden
source: https://www.facebook.com/events/1589001728307936/
---
Nu är det snart Frihetligt Första Maj 2024!

Inga chefer eller politiker står på vår sida. Bara vi själva kan skapa den bättre värld, den arbetsplats, det bostadsområde, den stad som vi vill ha.

Första maj tillhör arbetarklassen - vi som skapar allt, bär världen på våra axlar men som är de första att skickas ut i arbetslöshet eller i krig när överheten så begär. 
Första maj tillhör minnet av fackföreningsmedlemmar, frihetskrigare, kvinnokämpar, sabotörer, upprorsmakare. 
Första maj tillhör drömmarna om en framtid utan krig, löneslaveri och hierarkier. Där var och en av oss behandlar den andre som en jämlike.

 
Tider
12.30 Samling i Vänortsparken!
Fika, tal, musik, kaffe. 
13.30 Demonstrationståg!
Vi går i samlad tropp i en sväng genom stan och avslutar på Renmarkstorget.
14.00 Fika och samkväm på Bokkafe Angbett. I sin nya lokal på Fabriksgatan 8b håller Angbett öppet hela dagen efter demonstrationen. Käka, mingla, botanisera.




Vi som arrangerar
Umeå LS är Västerbottens syndikalistiska fackförening. Syndikalism innebär att allt fackligt initiativ kommer från den enskilde medlemmen och det finns inga pampar och ombudsmän som vet bättre än du själv hur du ska ha det på jobbet.

Bokkafe Angett samlar den frihetliga vänsterns olika förgreningar i ett och samma träd. Varesig du är intresserad av arbetarråd, radikal ekologi, frihetskamp i ryssland eller något helt annat så finns det du letar efter på Angbett.
