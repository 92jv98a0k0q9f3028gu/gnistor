---
title: "ELITER: ETT SAMTAL OM DE SOM STYR"
date: "2025-01-19 14:00:00"
locations: [Malmö]
forms: [Samtal]
organizer: "Fronesis"
addressName: 
streetAddress: "Brobygatan 7"
postalCode: "SE-214 43 Malmö"
addressRegion:
addressCountry: "Sverige"
source: https://www.facebook.com/events/1663872221214026/
---
Föreningen Krakel och tidskriften Fronesis bjuder in till ett miniseminarium på temat Eliter!

Uppfattningen att en eller flera eliter ökat sin makt har fått allt starkare fäste i den politiska debatten. Vem denna elit består av och hur den faktiskt agerar råder det däremot djupt delade meningar om. Lyssnar man till vänster består eliten av nätverk mellan förmögna ägare och sönderlobbade toppolitiker. Lyssnar man till höger består eliten av politiskt korrekta vänsterliberaler. Samtidigt verkar båda läger rörande överens om att en växande grupp professionella ”managers” har fått för stort inflytande över samhällsutvecklingen.

Samtalet utgår från Fronesis nr 80–81 på temat eliter, och huvudsakligen två av dess tre inriktningar: elitbegreppet och etablissemangskritiken inom populismen samt den samhällsgrupp som brukar kallas professional managerial class eller professions- och managementklassen och kritiken mot den.

Fronesismedlemmarna Linda Alamaa, statsvetare, och Erik Bengtsson, ekonomisk historiker, som båda suttit i redaktionen för och skrivit i numret om eliter, kommer att samtala med Mirjam Katzin från Krakel.

Evenemanget är gratis, öppet för alla och ingen föranmälan krävs!

Läs mer om Fronesis nummer om eliter här: https://fronesis.nu/nummer/eliter/

Läs mer om Krakel: https://www.krakelkrakel.com/

Läs mer om Fronesis: https://fronesis.nu/
