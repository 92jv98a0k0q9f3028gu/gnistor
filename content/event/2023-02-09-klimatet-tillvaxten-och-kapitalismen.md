---
title: Klimatet, tillväxten och kapitalismen
date: 2023-02-09 18:30:00
forms: [Studiecirkel]
locations: [Malmö]
organizer: Krakel & AG Hedvig
---
AG Hedvig och Krakel ordnar studiecirkel med utgångspunkt i humanekologen Rikard Hjorth Warlenius senaste bok “Klimatet, tillväxten och kapitalismen”. 

Boken ger en överblick över diskussionen om tillväxten och klimatet, vilket är en aktuell diskussion inom vänstern, den breda och radikala klimatrörelsen samt samhället i stort. Finns det en splittring mellan vänstern och klimatrörelsen? Vad är kritiken mot nedväxt från vänsterhåll och vice versa? 

Boken beskriver tre breda idétraditioner - grön tillväxt, nedväxt och grön ny giv - på ett övergripande och pedagogiskt sätt. Syftet med studiecirkeln är att bättre förstå den pågående diskussion kring tillväxt, för att i långa loppet rädda världen! 

Vi lär oss tillsammans och alla är välkomna. Inga förkunskapskrav behövs. 

## När och var:
Upplägget är 6 träffar varannan torsdag kl.19.00, med start den 9 februari. Lokal: Krakel, Brobygatan 7. 

## Anmälan
För att gå cirkeln behöver du bli medlem. Det kan du bli samtidigt som du anmäler dig. [Anmäl dig på denna länk](https://docs.google.com/forms/d/e/1FAIpQLSdRpxrWk3KSzX0Zb-6eXB0fu8p7r7ww25alU4y9L9iFk4OCEw/viewform?usp=sf_link)!

Krakels aktiviteter görs i samarbete med ABF Malmö.

## Vad är en studiecirkel?
En studiecirkel är ett sätt att lära sig någonting tillsammans i grupp. Det kan vara att vi läser en bok (kallas ibland för bokcirkel) eller utforskar ett specifikt ämne. En studiecirkel bygger på allas erfarenheter och kunskaper, det kallas folkbildning. Vi lär tillsammans och av varandra! Studiecirkeln leds av en cirkelledare som håller ihop gruppen, öppnar/stänger lokalen och rapporterar studiecirkeln till ABF (det studieförbund som Krakel samarbetar med).
