---
title: Dyke March Stockholm
date: 2023-08-02 17:30:00
forms: [Demonstration]
locations: [Stockholm]
organizer: Dyke March Stockholm & Lesbisk Makt Stockholm
---
## Varmt välkomna till den tredje upplagan av Dyke March Stockholm! 🏳️‍🌈🏳️‍⚧️🔥✊🏻✊✊🏾✊🏿

Detta är en demonstration av och för dykes, för alla våra gemensamma rättigheter. Tillsammans tar vi oss ut på Stockholms gator för att skapa platser att mötas på, fira vår existens och ta plats offentligt som aktivistisk handling. Och kom ihåg! Detta är en demonstration och inte en parad!

🏳️‍⚧️ Vi vill även understryka att detta naturligtvis är en marsch som är inkluderande för transpersoner och icke-binära, då marschen är för just ALLA dykes. Transfobi är INTE välkommet här. 🏳️‍⚧️

## ✊NÄR, VAR OCH HUR? ✊

Vi möts onsdag den 2a augusti kl 17:30 vid Medborgarplatsen för uppsamling och avgång kl 18:00. Därefter marscherar vi tillsammans till Tantolunden via Götgatan, Hornsgatan, Ringvägen, och Zinkens Väg (ca 3 km). För att sedan ha mingel och framträdanden i Tantolunden.
🪧Ta gärna med flaggor, skyltar, eller banderoller med ett budskap som är viktigt för dig! Stora som små! Se bara till att din banderoll inte är mer än 3 meter i bredd! 🪧

🏳️‍🌈🏳️‍⚧️🔥✊

## 🔥VEM ÄR EN DYKE?
Dyke March Stockholm är en demonstration av och för alla dykes i den bredaste bemärkelsen. Vi väljer att använda termen “dyke” som ett paraplybegrepp som inkluderar en stor mångfald av personer som alla kan ha gemensamma erfarenheter och upplevelser av att existera i världen.

Detta inkluderar men är inte begränsat till lesbiska dykes, bisexuella dykes, pansexuella dykes, dykes som är flator, trans dykes, icke-binära dykes, butch dykes, femme dykes, queera dykes, dykes som är osäkra på om de är dykes, dykes som är dykes i tystnad, dykes som vill att skrika att de är dykes från hustaken.

Vi i arrangörsgruppen är en härlig blandning av all of the above!

## 🔥VARFÖR DYKE MARCH?

Kort sagt: att främja aktivism för dykes rättigheter OCH att fira vårt underbara community!

Vi anser att dykes är en grupp vars olika perspektiv och inflytande ofta marginaliseras och osynliggörs både i samhället och inom lhbtqia+-rörelsen. Vi vill skapa en mötesplats för den mångfald av dykes som finns i världen! Vi vill tillsammans bygga trygga rum där vi kan fira vår existens och hitta stöd och kraft från varandra, allt utifrån våra gemensamma erfarenheter och upplevelser av att vara dykes, på alla olika sätt en kan vara en dyke!

## 🔥VEM FÅR DELTA?

Om du som dyke känner igen dig i det vi skrivit här så är det här en demonstration för dig!

Om du inte är en dyke och fortfarande vill visa ditt stöd för våra rättigheter så är du välkommen att ställa dig vid sidan av demonstrationsrutten eller följa efter demonstrationståget för att ta del av manifestationen, med förförståelsen att detta är en demonstration av och för just dykes.

Kom ihåg, detta är en demonstration och inte en parad!

Läs mer: https://www.facebook.com/events/205395562282536/