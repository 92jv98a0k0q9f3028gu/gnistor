---
title: "EN POLITIK FÖR 2030-TALET Ernst Wigforss och optimismen som politisk ideologi"
date: "2025-01-23 18:00:00"
locations: [Stockholm]
forms: [Samtal]
organizer: "ABF Stockholm"
addressName: 
streetAddress: "Sveavägen 41"
postalCode: "SE-111 34 Stockholm"
addressRegion:
addressCountry: "Sverige"
source: https://www.facebook.com/events/460007263829010/
---
EN POLITIK FÖR 2030-TALET

Ernst Wigforss och optimismen som politisk ideologi

Föredrag i Cirkeln Bakfickan, serveringen är öppen.

Nutidens politiska verklighet är ett eko av mellankrigstiden. Pessimism, dystopier och rädsla har kopplat strypgrepp på demokratin, inte bara i Sverige utan i hela världen. Rädda människor är lydiga människor och dagens väljare tyr sig till auktoritära rörelser. Konservatism, populism och rasism erbjuder idag antidemokratiska lösningar precis som de gjorde för 100 år sedan. Men det svenska 1930-talet blev någonting helt annat än i omvärlden, tack vare den socialdemokratiske ideologen och finansministern Ernst Wigforss, som mötte utmaningarna med hängiven demokratisk optimism. Resultatet var att det svenska 1930-talet blev ett framgångsdecennium. Vad kan Sverige och världen lära sig av Wigforss för att rädda 2030-talet — såsom Wigforss räddade det svenska 1930-talet?

Historikern Henrik Arnstad har studerat optimism som politisk ideologi och är aktuell med en nyutgåva (pocket) av biografin ”Den förbannade optimisten Ernst Wigforss: Socialisten som skapade Sverige”.

