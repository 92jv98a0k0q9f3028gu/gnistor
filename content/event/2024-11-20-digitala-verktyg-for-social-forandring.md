---
title: "Studiecirkel - Digitala verktyg för social förändring"
date: 2024-11-20 19:00:00
forms: [Studiecirkel]
locations: [Online]
organizer: "Kamratdataföreningen Konstellationen"
addressName: ""
streetAddress: ""
postalCode: ""
addressRegion: ""
addressCountry: ""
source: "https://konstellationen.org/2024/10/08/studiecirkel/"
---
Är du engagerad i sociala, gröna eller progressiva rörelser eller frågor, eller vill du bli? Är du fundersam över de stora sociala medieplattformarna och vill ha fler digitala verktyg för att organisera dig? Då är du varmt välkommen till Kamratdataföreningen Konstellationens digitala studiecirkel!

En onsdagskväll i veckan, fyra veckor i rad ses vi online för att lära oss tillsammans. Vi börjar varje träff med en incheckningsrunda. Efter det lyssnar vi på ett kort föredrag (10-20 minuter) om kvällens ämne. Därefter samtalar vi utifrån frågor som uppkommer bland deltagarna eller frågor förberedda av cirkelledarna. För varje tillfälle har vi avsatt en och en halv timme, inklusive en paus. Självklart kan man också stanna längre och prata om man vill.

Studiecirkeln är gratis. Du behöver inte ha mer än grundläggande datorkunskaper, men vid anmälan ber vi dig berätta lite mer om vilka kunskaper du har så att vi kan se till att studiecirkeln blir så bra som möjligt. Du behöver inte vara medlem i Kamratdataföreningen Konstellationen, men du behöver respektera vår värdegrund så att alla har en bra upplevelse av cirkeln.

- Träff 1: Rörelsen och organisation
- Träff 2: Lagar, staten och integritet
- Träff 3: Övervakningskapitalism och stora sociala media
- Träff 4: Resten av Internet.

Datum: 20/11, 27/11, 4/12, 11/12. Om intresse finns bland deltagarna och vi inte känner oss klara, så kan vi även ses en extra gång den 18/12.

Tid: 19:00-20:30

Plattformar: Mötena hålls över plattformen Jitsi. Vi kommer även att ha ett Element-chattrum för cirkelns deltagare där man, om man vill, kan prata vidare under veckorna.

Anmälan: https://cryptpad.fr/form/#/2/form/view/IUYxzRNLBjGFTUafbMrQXHKchMm-P3DyYfF7hg80iXk/

För att kunna föra bra samtal tillsammans har vi ett tak på sju deltagare, förutom cirkelledarna Jonatan och Tina.

För frågor, kontakta Tina Ringenson på tina.ringenson [snabel-a] protonmail.com
